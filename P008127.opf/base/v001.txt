༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159423
ImageGroup:
ISBN:
12PD19608
n/a
LCCN:
n/a
Title:
འབྲུག་པ་བཀའ་བརྒྱུད་ཀྱི་ལོ་རྒྱུས། །
'brug pa bka' brgyud kyi lo rgyus/
Author:
n/a
In/a
n/a;n/a
Descriptor:
Original Publication:
Place:
Publisher:
pe cin/
krung go'i bod rig pa dpe skrun khang/
Date:
n/a
Volume:
Total Volumes:
TBRC Pages:
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



༄༅།།འབྲུག་པ་བཀའ་བརྒྱུད་ཀྱི་ལོ་རྒྱུས།
ཆུ་ངགས་པད་དཀར་ཐུབ་བསྟན་ཚེ་རིང་གིས་བརྩམས་
་
ཀྲུང་གོའི་བོད་རིག་པ་དཔེ་སྐྲུན་ཁང་།



གཞུང་འདིའི་བྱེད་པོ་ཐུབ་བསྟན་ཚེ་རིང་མཆོག །



而
(12
“
1.
是
,
w88
要
。”
CLI-T
多
:
.
:
:
、
||
.
...,
2015年
3D
6
rely
PS:99.00
:
流
:
:
=
0
一
。
2.
一是
W业。
(
二
)
SE
。
了
(2010 )
017
2009
2015
-
2010
-
品
。
2 2012
||
|
这是



༈ དོན་བརྒྱུད་འབྲུག་པ་བཀའ་བརྒྱུད་ཀྱི་
ལོ་རྒྱུས་”དོར་བ སྡུས དེ ་བེད་
ཤེ ལ ་གི་དགེ་ལོང་།
ཐུབ་བསྟན་ཚེ་རིང་གིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་།



གྲུབ་ཆེན་ཏེ་ལོ་པ།
གྲུབ་ཆེན་ནཱ་རོ་པ། །
ཉི་
1:
སྒྲ་བསྒྱུར་མར་པ།
རྗེ་བཙུན་མི་ལ་རས་པ།



་་་
ནམ།
མཉམ་མེད་དྭགས་པོ་ལྷ་རྗེ།
གླིང་རས་པདྨ་རྡོ་རྗེ།
[ :: དྷ ན ་མ; JBBs
ཀམ་པ་ན་ཐོས་
གཙང་པ་རྒྱ་རས། །
དབོན་རས་དར་མ་སེངྒེ།



5
)
དལ
་
{nt
98
རྒོད་ཚང་པ།
ཉི་མ་སེངྒེ།
སོངཤེས་༣༠
སིངྒེ་ཤེས་རབ།



ཁྱེན་བཞིན་
སྤོས་སྐྱ་བ་སེངྒེ་རིན་ཆེན།
སེངྒེ་རྒྱལ་པོ།
s:. lny
htt
: ]a
lf/.z་ཀྱི3:1:/cག ::༩:
: དཀོll
it:|: :
:
གསང་བདག་ནམ་མཁའ་དཔལ་བཟང་། །
རྒྱལ་དབང་དཔག་བསམ་དབང་པོ།



ཆོས་གགསs]
ཀུན་དགའ་ལེགས་པ།
ཆོས་ཀྱི་གྲགས་པ།
DS
བག་དབང་ཆོས་རྒྱལ།
ངག་དབང་ཆོས་རྒྱལ། །
མ ཁྱེན་བརྩེ་རྟོགས་ལྡན།



1:|:ཀྱ
$
1:|:2:
1:
1:|
པ་
1:|:
དེ
ནས།
1:
།
1:11:|:
།
སལ་
ན།
ཉེ་
ཡིན ། ང་ཚོ་
བe
17:
11
4 - །
g
2
ན
ལ :: EA1F2
ང་
ན
ཀྱི་
1:|:ཀྱི
་
རྡོ་རྗེ་རིན་ཆེན།
རྩོམ་པ་པོས་བཞེངས་བཞིན་པའི་རྒྱལ་བ་བྱམས་པའི་སྐུ།
བ
ང་
24
1-
དམ་
་་་་
ན་
༈ 1:
ན་ཤེས་
པས་
14
=
11:/
དE
pen
བ
།
་
།
བ
gs
༣
T *
|: :
།
མau
རྩོམ་པ་པོས་བཞེངས་བཞིན་པའི་གེ་སར་རྒྱལ་པོའི་སྐུ་བརྙན།



དཔེ་སྐྲུན་གསལ་བཤད།
ད་ལན་ཁམས་སྡེ་དགེའི་ཡུལ་དུ་སྐུ་འཁྲུངས་པའི་མཆོག་སྤྲུལ་ཆུ་ངོགས་་
པད་དཀར་ཐུབ་བསྟན་ཚེ་རིང་ལགས་ཀྱིས་བརྩམས་གནང་པའི་《འབྲུག་པ་་
བཀའ་བརྒྱུད་ཀྱི་ལོ་རྒྱུས་མདོར་བསྡུས་》ཞེས་པ་འདི་ཉིད་པར་དུ་བསྐྲུན་
ཡོད་ལ། དེབ་འདིའི་ནང་དུ་འབྲུག་པ་བཀའ་བརྒྱུད་ཀྱི་མཁས་གྲུབ་རིམ་བྱོན་
གྱི་རྣམ་ཐར་དང༌། འབྲུག་པ་བཀའ་བརྒྱུད་ཀྱི་ལོ་རྒྱུས་ཁ་གསལ་དོན་བསྡུས་
ཀྱིས་བཀོད་ཡོད་པས། བཀའ་བརྒྱུད་ལོ་རྒྱུས་ལ་ཞིབ་འཇུག་གནང་མཁན་
དང་། དད་ལྡན་རྣམས་ལ་རིན་ཐང་བྲལ་བའི་དཔེ་དེབ་གལ་ཆེན་ཞིག་ཡིན་
པར་སེམས་ཤིང་། རྩོམ་པ་པོ་ཁོང་ནི་བོད་ཀྱི་མདོ་སྔགས་རིག་གནས་སྤྱི་ལ་
གཟིགས་པ་ཡངས་ཤིང༌། ལྷག་པར་དུ་ “སྤྲུལ་པའི་ལྷ་བཟོ་”ཞེས་གྲགས་པ་
ལྟར༔ ཁོང་གིས་བྲིས་བརྐོས་བཅའ་བླུགས་གནང་བའི་སངས་རྒྱས་བྱང་སེམས་་
དང་༑ གྲུབ་མཐའ་ཁག་གི་མཁས་གྲུབ་དུ་མའི་སྐུ་བརྙན་དང་། ཆོས་སྐྱོང་སྲུང་
མ༑ འཛམ་གླིང་གེ་སར་རྒྱལ་པོའི་སྐུ་བརྙན་སོགས་བཞེངས་པ་མང་བ་དང་
སློབ་བུའང་དུ་མ་གསོ་སྐྱོང་གནང་ཡོད་པས་བོད་ཀྱི་བཟོ་རིག་ལག་རྩལ་སྐོར་་
ལ་བྱས་རྗེས་ཤིན་ཏུ་ཆེ་བ། དེབ་འདིའི་དབུའི་ཁོང་གིས་བཅའ་བཟོ་གནང་
བའི་སྐུ་འདྲ་ཁག་ཅིག་གི་པར་རིས་ལ་གཟིགས་པ་ཙམ་གྱིས་ངེས་ཤེས་་་
འདྲོངས་ནུས། །
དམ་པ་ཁོང་ནི་རྒྱལ་གཅེས་ཆོས་གཅེས་དང་། རང་གི་མི་རིགས་ལ་
དགའ་བའི་མཁས་གྲུབ་གཉིས་ལྡན་གྱི་སྐྱེས་མཆོག་ཅིག་ཡིན་པས། ལོ་རྒྱུས་ཀྱི་
དེབ་འདིའི་དབུ་མཐར་རྒྱལ་བ་ཤཱཀྱ་ཐུབ་པའི་རྗེས་སུ་འཇུག་པ་རྣམས་ལ་་་་་
གདམས་ངག་དང་སློབ་གསོའི་གསུང་བསྐུལ་ཡང་མང་དུ་གནང་ཡོད།
་



དཔེ་དེབ་འདི་བཞིན་པར་སྐྲུན་བྱུང་བ་ནི་དཀར་མཛེས་ཁུལ་མི་་་་་་་་་
དམངས་སྲིད་གཞུང་། དཀར་མཛེས་ཁུལ་སྲིད་གྲོས། དཀར་མཛེས་ཁུལ་
ནང་བསྟན་མཐུན་ཚོགས་སོགས་ཀྱི་འབྲེལ་ཡོད་དབུ་ཁྲིད་རྣམ་པའི་རྒྱབ་སྐོར་
དང་། ལྷག་པར་དུ་དཀར་མཛེས་ཁུལ་སྲིད་གྲོས་ཀྱི་བློ་མཐུན་འཆི་མེད་རྡོ་རྗེ་
ལགས་ཀྱིས་རྩོམ་པ་པོའི་བཀའ་ཆེམས་བཞིན་དཀའ་ངལ་འཛེམ་མེད་ཀྱིས་མ་
ཡིག་ལེགས་སྒྲིག་དང་། གློག་ཀླད་དུ་བླུག་པ། ཞུ་དག་གནང་བ་སོགས་པར་
སྐྲུན་མཐུན་འགྱུར་གྱི་ཕྱག་ལས་མང་དུ་གནང་བ་བཅས་ལ་སྙིང་ཐག་པ་ནས་་
བཀའ་དྲིན་ཆེ་ཞུ། །
འདི་གར་དཔེ་སྒྲིག་ལས་དོན་བྲེལ་བ་ཆེ་དྲག་པ་དང༌། ངེད་ཅག་གི་
ཤེས་ཡོན་བྱང་ཚད་ཞན་པས་དཔེ་སྒྲིག་དང་ནང་དོན་ཐད་ལ་ནོར་འཁྲུལ་་་་་
འབྱུང་སྲིད་པས་མཁྱེན་པའི་སྤྱན་རས་ཡངས་པ་རྣམས་ཀྱིས་ལེགས་སྤེལ་ཉེས་
འགོག་གི་དགོངས་ཆར་ཐད་ཀར་སྩོལ་བར་མཁྱེན་ཞུ།
ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༠༧ལོའི་ཟླ་༡༢པར།



དཀར་ཆག
• • • • • • • •
( 1 ）
རྩོམ་པ་པོའི་མཛད་རྣམ་མདོར་བསྡུས། .………………………….. (1)
གླེང་གཞི། ..………………
དཔལ་ས་ར་ཧ་པའི་རྣམ་ཐར། .………………………………….. (18)
དཔལ་ཏི་ལོ་པའི་རྣམ་ཐར། ..…………………………………………………………… (21)
ཇོ་བོ་ནཱ་རོ་པའི་རྣམ་ཐར། ..…………………………………………………………….(30)
རྗེ་མར་པ་ཆོས་ཀྱི་བློ་གྲོས་ཀྱི་རྣམ་ཐར། ..………………………………(56)
རྗེ་བཙུན་མི་ལ་རས་པ་བཞད་པ་རྡོ་རྗེའི་རྣམ་ཐར། ...(72)
རས་ཆུང་རྡོ་རྗེ་གྲགས་པའི་རྣམ་ཐར། ..…………………………………..(90)
དྭགས་པོ་ལྷ་རྗེ་ཟླ་འོད་གཞོན་ནུའི་རྣམ་ཐར། ..………….(93)
བདེ་གཤེགས་ཕག་མོ་གྲུ་པའི་རྣམ་ཐར། ………………………….(116)
སྣ་ཕུ་བ་གླིང་རས་པདྨ་རྡོ་རྗེའི་རྣམ་ཐར། ...…...……….(127)
གཙང་པ་རྒྱ་རས་པ་ཡེ་ཤེས་རྡོ་རྗེའི་རྣམ་ཐར། .. .(135)
དབོན་རས་དར་མ་སེང་གེའི་རྣམ་ཐར། ..…………………(171)
ཆོས་རྗེ་གཞོན་ནུ་སེང་གེའི་རྣམ་ཐར། ..…………………..(175)
ཉི་མ་སེང་གེའི་རྣམ་ཐར། ..
སེང་གེ་ཤེས་རབ་ཀྱི་རྣམ་ཐར།
（180)
…
(179)



…………………( 186)
….………….(2(07)
སྤོས་སྐྱ་པ་ཆེན་པོ་སེངྒེ་རིན་ཆེན་གྱི་རྣམ་ཐར། ..……………(183)
རྗེ་སེངྒེ་རྒྱལ་པོའི་རྣམ་ཐར། ...
འཇམ་དབྱངས་ཀུན་དགའ་སེང་གེའི་རྣམ་ཐར།…………(188)
འཇམ་དབྱངས་བློ་གྲོས་སེང་གེའི་རྣམ་ཐར། ..…………….. (1,9 ༣ )
ཆོས་རྗེ་ཤེས་རབ་སེང་གེའི་རྣམ་ཐར། ..……………………(198)
འཇམ་དབྱངས་ཡེ་ཤེས་རིན་ཆེན་གྱི་རྣམ་ཐར། ... (201）
གསང་བདག་ནམ་མཁའ་དཔལ་བཟང་གི་རྣམ་ཐར། (205)
རྗེ་ཤེས་རབ་བཟང་པོའི་རྣམ་ཐར།
ཀུན་མཁྱེན་འབྲུག་པ་ཀུན་ལེགས་ཀྱི་རྣམ་ཐར། ..………….(2059)
རྒྱལ་དབང་འབྲུག་པ་སྐུ་འཕྲེང་གཉིས་པ་ཀུན་དགའ་
དཔལ་འབྱོར་གྱི་རྣམ་ཐར། .………………………. (21| ）
རྒྱལ་དབང་འབྲུག་པ་སྐུ་འཕྲེང་གསུམ་པ་འཇམ་
དབྱངས་ཆོས་ཀྱི་གྲགས་པའི་རྣམ་ཐར། ……………………(219)
རྒྱལ་དབང་འབྲུག་པ་སྐུ་འཕྲེང་བཞི་པ་ཀུན་མཁྱེན་
པདྨ་དཀར་པོའི་རྣམ་ཐར།
རྒྱལ་དབང་འབྲུག་པ་སྐུ་འཕྲེང་ལྔ་པ་རྒྱལ་དབང་
དཔག་བསམ་དབང་པོའི་རྣམ་ཐར། ..……………………….. (251)
རྒྱལ་དབང་འབྲུག་པ་སྐུ་འཕྲེང་དྲུག་པ་རྒྱལ་དབང་
མི་ཕམ་དབང་པོའི་རྣམ་ཐར། ...
རྒྱལ་དབང་འབྲུག་པ་སྐུ་འཕྲེང་བདུན་པ་བཀའ་བརྒྱུད་
.……….(220)
......……….……. ( 26 1)



(27 1）
འཕྲིན་ལས་ཤིང་རྟའི་རྣམ་ཐར། ..…………………………………(267)
རྒྱལ་དབང་འབྲུག་པ་སྐུ་འཕྲེང་བརྒྱད་པ་རྗེ་མི་ཕམ་
ཆོས་ཀྱི་སྣང་བའི་རྣམ་ཐར། .……
རྒྱལ་དབང་འབྲུག་པ་སྐུ་འཕྲེང་དགུ་པ་མི་ཕམ་ཆོས་
ཀྱི་རྒྱ་མཚོའི་རྣམ་ཐར། ..
(276)
རྒྱལ་དབང་འབྲུག་པ་སྐུ་འཕྲེང་བཅུ་པ་མི་ཕམ་ཆོས་
ཀྱི་དབང་པོའི་རྣམ་ཐར། .………………………………………………(277)
རྒྱལ་དབང་འབྲུག་པ་སྐུ་འཕྲེང་བཅུ་གཅིག་པ་བསྟན་
འཛིན་མ ཁྱེན་རབ་དགེ་ལེགས་རྒྱ་མཚོའི་རྣམ་ཐར། (282)
རྒྱལ་དབང་འབྲུག་པ་སྐུ་འཕྲེང་བཅུ་གཉིས་པ་འཇིགས་
མེད་མི་འགྱུར་དབང་གི་རྡོ་རྗེའི་རྣམ་ཐར། …….………….(287)
མཇུག་བསྡུ་བ། .
མཇུག་གཏམ།
(288）
.…….........
(294）
3



རྩོམ་པ་པོའི་མཛད་རྣམ་མདོར་བསྡུས།
ཉེ་བའི་དུས་རབས་སུ་གངས་རིའི་ལྗོངས་འདིར་འབྲུག་པདྨ་
དཀར་པོའི་རྣམ་པར་སྤྲུལ་པའི་ལྷ་བཟོ་ཞེས་ཡོངས་སུ་གྲགས་པའི་
མཆོག་སྤྲུལ་མི་ཕམ་ཚེ་དབང་མཆོག་གྲུབ་ཕྱོགས་ལས་རྣམ་རྒྱལ་་་་་
ལམ༑ ཡོངས་གྲགས་སུ་ཆུ་ངོགས་པད་དཀར་ཐུབ་བསྟན་ཚེ་རིང་
མཆོག་ནི། འབྲི་ཟླ་ཟལ་མོ་སྒང་གི་སའི་ཆར་གཏོགས་མདོ་ཁམས་
སྡེ་དགེ་མགུ་ཟི་གླིང་མགོན་གཟིགས་ཁང་སར་ཟོག་པ་ཚང་གི་་་་
གདུང་རྒྱུད་དུ་ཡབ་ངག་དབང་ཉི་མ་དང་མ་ཡུམ་ལྷ་རིས་གཉིས་་་
ཀྱི་སྲས་སུ་རབ་བྱུང་བཅུ་དྲུག་པའི་ས་སྟག་ལོ་སྤྱི་ལོ་༡༩ ༣༨ ལོའི་་་
ཚེས་ཉིན་ཆབ་ཟངས་འོ་མར་འགྱུར་བ་དང་འཇའ་འོད་ཀྱི་གུར་་་་
ཁང་ཕུབ་པ་སོགས་ངོ་མཚར་བའི་ལྟས་དུ་མ་དང་བཅས་སྐུ་་་་་་་་་
བལྟམས།
དགུང་ལོ་གཉིས་པར་འབྲུག་ཡོངས་འཛིན་ངག་གི་དབང་པོ་་
དང་འཇམ་དབྱངས་མཁྱེན་བརྩེ་ཆོས་ཀྱི་བློ་གྲོས་སོགས་ཀྱིས་་་་་་་
བཀའ་བརྒྱུད་ཆེ་བཞི་ཆུང་བརྒྱད་ཀྱི་ཡ་གྱལ་དུ་གྱུར་པའི་འབྲུག་་་་
པ་རིན་པོ་ཆེའི་གྲུབ་མཐའ་སྐྱོང་བའི་གདན་ས། མདོ་ཁམས་
སྲིད་སྐྱོང་སྡེ་དགེའི་མངའ་ཁོངས་ནམ་མདོ་ཆུ་ངོགས་དགོན་་



མཛེས་བཀྲ་ཤིས་ཆོས་གླིང་གི་བསྟན་པའི་བདག་པོ་འབྲུག་པ་པད་
མ་དཀར་པོའི་སྐུ་ཕྲེང་བརྒྱད་པའི་ཡང་སྲིད་དུ་སྤྲུལ་པའི་སྐུ་་་་
གསུམ་འཁྲུངས་པ་ལས་འདི་ཉིད་ཁྱད་འཕགས་ལ་ངོས་འཛིན་་་་
མཛད་དེ་གསེར་ཁྲིར་མངའ་གསོལ་ཞིང་མཚན་མི་ཕམ་ཚེ་དབང་
མཆོག་གྲུབ་ཕྱོགས་ལས་རྣམ་རྒྱལ་ཞེས་ཕུལ། དེ་ནས་པད་དཀར་
གོང་མའི་ཞབས་འབྲིང་པ་དགེ་སློང་རྣམ་གཉིས་ཀྱིས་སྐྱེད་་་་་་་་་
བསྲིངས་མཛད། དགུང་ལོ་ལྔ་ནས་ཡི་གེའི་ལྗགས་ཀློག་གསན་
ཞོར་དུ་ཀར་སྤྲུལ་གོང་མ་དང་བླ་མ་མི་ཕམ་བསྟན་འཛིན་རྣམ་་་་་
གཉིས་ནས་ཕྲལ་དགོས་ཀྱི་དབང་ལུང་འཕོ་ཁྲིད་སོགས་གས་སྦྱོང་།
གནང༌། སྐུ་ན་ཆུང་ངུའི་དུས་ནས་མ ཁྱེན་རབ་ཀྱི་རྩལ་རྫོགས་པས་
འབྲི་ཀློག་དང་འདོན་ཆོག་སོགས་ཚེགས་མེད་དུ་མཁྱེན། དེ་
ནས་སྡོམ་གསུམ་སྡེ་སྣོད་འཛིན་པ་ཆེན་པོ་མདོ་ཆེན་བསོད་ནམས་
རྡོ་རྗེ་དང་ཨོ་རྒྱན་ཚེ་རིང་སོགས་སྔ་ཕྱི་ཡོངས་འཛིན་དུ་མར་་་་་་་
བསྟེན་ཅིང་མདོ་སྔགས་རིག་གནས་དང་བཅས་པ་གསན་སྦྱོང་་་
མཛད། །
དགུང་ལོ་བཅུ་གཅིག་ཐོག་ཞེ་ཆེན་ཀོང་སྤྲུལ་རིན་པོ་ཆེ་པདྨ་་་
དྲི་མེད་ལེགས་པའི་བློ་གྲོས་ཀྱིས་རིན་ཆེན་གཏེར་མཛོད་དང་་་་་་་
བཀའ་བརྒྱུད་སྔགས་མཛོད། གདམས་ངག་མཛོད། སྙིང་ཐིག་
གོང་འོག །མི་ཕམ་བཀའ་འབུམ་སོགས་ཀྱི་ཁྲིད་ལུང་རྒྱབ་རྟེན་
དང་བཅས་པ་དང༌། བཀའ་གཏེར་གསར་རྙིང་རིས་མེད་ཀྱི་



དབང་ལུང་མང་ཙམ་བཞེས། པད་དཀར་གོང་མའི་སློབ་མ་རྗེ་
པད་སྙིང་དགོན་གྱི་མཁན་པོ་འཇམ་དཔལ་བཟང་པོའི་མདུན་་་་་
ནས་སྔོན་འགྲོ་སོགས་འབྲུག་ལུགས་ཆོས་སྐོར་གྱི་དབང་ལུང་མང་་
པོ་གསན། དེ་རྗེས་མདོ་ཁམས་གྲུབ་དབང་རྫོགས་ཆེན་དགོན་གྱི་
རྫོགས་སྤྲུལ་དྲུག་པ་འཇིགས་བྲལ་བྱང་ཆུབ་རྡོ་རྗེ་དང་ཤྲཱི་སེང་གི་་་
མདོ་ཆེན་མཁན་པོ་བསོད་ནམས་རྡོ་རྗེའི་དྲུང་ནས་མདོ་སྔགས་་་་
གཞུང་ལུགས་སྐོར་ལ་ཡང་ལོ་དྲུག་ཙམ་སྦྱོང་། དགུང་ལོ་བཅུ་
གསུམ་ཟིན་པའི་ཉིན་ཞིག་གི་ཉིན་གུང་ལ་དགོན་དེ་ཉིད་ཀྱི་དགེ་་་
འདུན་མང་ཚོགས་ལྷན་དུ་གསོལ་བ་བཞེས་པའི་སྐབས་སུ། སྐུ་ན་
བགྲེས་པའི་བླ་མ་བན་ལོ་མཐོང་ཚེ་གློ་བུར་དུ་འདྲ་གཟུགས་ཟན་་་་
གྱིས་བཅའ་འདོད་ཐུགས་ལ་ཤར། དེ་ལྟར་བཅའ་གནང་བ་ཐམས་
ཅད་ངོ་མཚར་བའི་གནས་སུ་གྱུར། དེ་ནས་བཟོ་གནས་རིག་པ་མ་
བསླབ་ཀློང་རྡོལ་གྱི་ཚུལ་དུ་ཚེགས་མེད་མ ཁྱེན། ཁོང་གིས་བྲིས་
པའི་ལྷ་སྐུ་ཞེ་ཆེན་ཀོང་སྤྲུལ་རིན་པོ་ཆེས་གཟིགས་སྐབས་དགྱེས་་་་
ཚོར་ཆེན་པོས་བསྟོད་བསྔགས་གནང་བ་དང༌། ལྷ་བཟོ་མཛད་ན་
མ་འོངས་པར་བསྟན་འགྲོ་ལ་ཕན་ཐོགས་རྒྱ་ཆེན་འབྱུང་བར་ལུང་
བསྟན༑ གཞན་ཡང་པད་སྙིང་མཁན་རིན་པོ་ཆེ་འཇམ་དཔལ་
བཟང་པོའི་མདུན་ནས་འབྲུག་ལུགས་ཀྱི་ཆོས་སྐོར་ཡོངས་ཀྱི་སྨིན་་
གྲོལ་རྒྱབ་བརྟེན་ཕྱག་བཞེས་དང་བཅས་པ་གསན། དེ་ལྟར་
གསན་པ་ཙམ་དུ་མ་བཞག་པར་རྩེ་གཅིག་སྒྲུབ་ལ་གཞོལ་བས་ལྟ་་་



སྒོམ་གྱི་སྒྲོ་འདོགས་ཆོད། རྟོགས་པའི་གདེང་ཚད་བརྙེས་ནུས་མཐུ་
དང་བྱིན་རླབས་ཚད་མེད་ལྡན། མངོན་ཤེས་དང་གྲུབ་རྟགས་
བསམ་གྱིས་མི་ཁྱབ་པར་མངའ་ལ་དཔེར་ན་ཁོང་གིས་སློབ་མ་་་་་
ཀུན་དགའ་ལ་རྒྱ་ཁབ་དར་ལྟར་མདུད་ནས་གནང་བའོ། །
དགུང་ལོ་ཞེ་བདུན་ཐོག་ཀུན་གཟིགས་པཎ་ཆེན་སྐུ་ཕྲེང་བཅུ་
པ་ཆོས་ཀྱི་རྒྱུ་མཚན་རིན་པོ་ཆེའི་བཀའ་ལྟར་ཀྲུང་གོའི་བོད་་་་་་་
བརྒྱུད་མཐོ་རིམ་ནང་བསྟན་སློབ་གླིང་དུ་ཕེབས་སྐབས་ཁོང་གི་་་་་
ཞལ་སྔ་ནས་རྡོ་རྗེ་འཇིགས་བྱེད་ཀྱི་སྨིན་དབང་དང་། བྱང་ཆུབ་
སེམས་དཔའ་ཆེན་པོ་ཤར་གདོང་བློ་བཟང་བཤད་སྒྲུབ་རྒྱ་མཚོའི་་
སྐུ་མདུན་ནས་ལམ་རིམ་ཆེན་མོའི་ཁྲིད་ཡོངས་རྫོགས་དང་སྔགས་
རིམ་གྱི་ལུང་བཅས་གསན། གཞན་ཡང་ཚད་ལྡན་གྱི་དགེ་བའི་
བཤེས་གཉེན་ཆེན་པོ་མང་པོའི་མདུན་ནས་མདོ་སྔགས་རིག་་་་་་་་
གནས་བཅས་པའི་ཆོས་འབྲེལ་ཐོབ་པ་འབྲིར་མི་ལང་། དེའི་དུས་
སུ་ཀུན་གཟིགས་པཎ་ཆེན་རིན་པོ་ཆེས་ཀྱང་ཁོང་ལ་སློབ་གླིང་་་་་་
དེའི་འགོ་གཙོ་གཞོན་པའི་འགན་བཞེས་དགོས་པའི་བཀའ་་་་
གསུང་གནང་ནའང་རང་ཡུལ་དུ་བསྟན་པའི་འགྲོ་དོན་དེ་ལས་ཆེ་
བའི་ཐུགས་བཞེས་གནང་ནས་ཡར་ཕེབས།
སྤྱི་ལོ་༡༩༥༤ལོ་ནས་༡༩ ༥ ༧ལོའི་བར་ཨ་ཕྱུག་དང་དབོན་་་
ཐོག་བཅས་ཀྱི་ས་གནས་སུ་དམག་དཔུང་དང་དམངས་གཙོ་་
བཅོས་བསྒྱུར་ཀྱི་ལས་སྒྲུབ་རུ་ཁག་ལ་རོགས་སྐྱོར་གྱི་ཕྱག་ལས་་་་་
.
.
.
.
.



གནང་ནས་དམག་དཔུང་དང་ཀྲུང་དབྱང་མཚམས་འདྲི་ཚོགས་་་་
པས་བསྟོད་བསྔགས་གནང་། ༡༩༥༨ ལོར་ལས་དོན་ནང་ཞུགས་
ནས་༢༠༠༣ ལོ་བར། སྔ་རྗེས་སུ་འདན་ཁོག་རྫོང་སྲིད་གྲོས་ཀྱི་ཨུ་
ཡོན་དང༌། སྡེ་དགེ་རྫོང་སྲིད་གྲོས་ཀྱི་ཨུ་ཡོན་དང་རྒྱུན་ལས་ཨུ་
ཡོན༔ ཀྲུའུ་ཞི་གཞོན་པ། རྫོང་ནང་བསྟན་མཐུན་ཚོགས་ཀྱི་དྲུང་
ཡིག་ཆེན་མོ། རྫོང་དམངས་ཆེན་ཀྱི་འཐུས་མི། དཀར་མཛེས་
ཁུལ་ཆོས་ལུགས་ཅུས་ཀྱི་ཅུས་ཀྲང་གཞོན་པ། ཀྲུང་གོ་ནང་བསྟན་
མཐུན་ཚོགས་ཀྱི་ལས་འཛིན་པ། སི་ཁྲོན་ཞིང་ཆེན་ནང་བསྟན་
མཐུན་ཚོགས་ཀྱི་རྒྱུན་ལས་ལས་འཛིན་པ། དཀར་མཛེས་ཁུལ་
ནང་བསྟན་མཐུན་ཚོགས་ཀྱི་ཚོགས་གཙོ་གཞོན་པ། དྲུང་ཡིག་
ཆེན་མོ། སྐབས་བདུན་པ་དང་བརྒྱད་པ་དགུ་པའི་སི་ཁྲོན་ཞིང་
ཆེན་སྲིད་གྲོས་ཀྱི་རྒྱུན་ལས་ཨུ་ཡོན་དང་དཀར་མཛེས་ཁུལ་སྲིད་་་་
གྲོས་སྐབས་བརྒྱད་པ་དང་དགུ་པའི་ཀྲུའུ་ཞི་གཞོན་པ་བཅས་ཀྱི་
འགན་བཞེས། དེའི་སྐབས་སུ་ས་གནས་དང་སྡེ་ཁག་ནང་འཁྲུག་
མི་བསད་བྱུང་སྐབས་དང་ནང་འགལ་སོགས་ལ་རིས་མེད་བདེན་་
སྨྲས་ལུགས་མཐུན་ལྟར་ཐག་གཅོད་གནང་ནས་སྤྱི་ཚོགས་བདེ་་་་
འཇགས་ལ་ཕན་ནུས་བླ་ན་མེད་པ་བསྐྱེད། །
དེ་ཡང་བར་སྐབས་སུ་མི་རྟག་དུས་ཀྱི་འགྱུར་བའི་རང་་་་་་་
རྟགས་དང༌། སྐྱེ་འགྲོ་སྤྱི་མཐུན་གྱི་སྡིག་འབྲས་སྟོབས་སུ་བདོ་བ་
ལས་དུས་ངན་གྱི་སྨག་རུམ་ཤར་བའི་ལོ་ཟླའི་ཁྲོད་དུ་འོ་བརྒྱལ་་་་་
5



བསམ་ཡུལ་ལས་འདས་པ་མྱོང་ནའང་། དགེ་སྡིག་རྒྱུ་འབྲས་ཀྱི་
རྣམ་སྨིན་ལས་མི་འདོད་བཙན་མནར་གྱི་རྣམ་པ་ཐུགས་སུ་སྐད་་་་
ཅིག་ཀྱང་མ་ཤར། བཙོན་ཁང་ནང་ནས་ཁོང་ལ་རྡུང་རྡེག་དྲག་པོ་
ཇི་འདྲ་བྱས་ཀྱང་དཀོན་མཆོག་གསུམ་པོ་མི་སྤང་པ་དམ་བཅས་་་་
པའི་ངོ་མཚར་བའི་གཏམ་བཙོན་རོགས་པ་སང ས་ངག་ལམ་ནས་
ཚེ་བརྟན་རྡོ་རྗེས་ཐོས་སོ། །
སླར་ཡང་བསྟན་པ་ཡང་དར་གྱི་སྐབས་སུ་སྐུ་ངལ་ལ་མ་་་་་་་་
འཛེམ་པར་བོད་ལྗོངས་དང་མདོ་ཁམས་སོགས་ཀྱི་དགོན་ཁག་སོ་
སོར་སྐུ་བརྙན་ཆེ་འབྲིང་ཆུང་གསུམ་གྲངས་མང་བཞེངས་པ་མ་་་་
ཚད༑ ཁོང་གི་ཐུན་མོང་མ་ཡིན་པའི་ཕྱག་བཟོའི་སྒྱུ་རྩལ་ཀུན་ཞལ་
སློབ་རྣམས་ལ་བསླབས་ནས་ཆོས་ལུགས་རིག་གནས་སྒྱུ་རྩལ་གྱི་་་༌་
བཅའ་བཟོ་ཕུལ་བྱུང་བ་མང་པོ་གསོ་སྐྱོང་གནང༌།
ཁྱད་པར་དུ་སྡེ་དགེ་པར་ཁང་ཆོས་མཛོད་ཆེན་མོ་བཀྲ་ཤིས་་་
སྒོ་མང་ཉམས་གསོའི་སྐབས། རིམ་པ་ཁག་གི་དབུ་ཁྲིད་དང་
མཁས་ཆེན། སྔོན་སྡེ་དགེ་མངའ་ཁོངས་ཀྱི་སེར་སྐྱ་འབངས་མི་
ཡོངས་ཀྱི་རེ་འདོད་ལྟར་པར་ཁང་ཆོས་མཛོད་ཆེན་མོ་ཉམས་་་་་
གསོའི་དབུ་གཙོ་མཛད་ཅིང་། ཨར་ལས་དང་། ལྷ་རིས། འཇིམ་
བཟོ༑ བརྐོས་དཀྲོལ་སོགས་ཁོང་གིས་ཇུས་འགོད་དང་དམ་འཛིན་
བྱས་པ་མ་ཚད། ལོ་ངོ་བཞིའི་རིང་ལ་ཉིན་མཚན་ལྟོས་མེད་ཀྱིས་
ལས་ཡུལ་དངོས་སུ་ཕེབས་ནས་རི་མོ་བ་དང་ལས་བཟོ་པ་ལྷན་དུ་་



སྐུ་ངལ་ཁྱད་བསད་གནང་བའི་བདག་རྐྱེན་ལས། པར་ཁང་ཆོས་
མཛོད་ཆེན་མོའི་ཉམས་གསོའི་ཐད་ཀྱི་ཕྱི་ནང་གི་སྒྱུ་རྩལ་ཁྱད་་་་་
ཆོས་དང་ལྡེབས་རིས། རྟེན་གསུམ་རྣམས་ཉམས་མེད་གནའ་ལྟར་
སོར་ཆུད་པ་བྱུང་བས་ལོ་རྒྱུས་ཐོག་གི་ཉམས་གུད་ཆེན་མོ་ལས་་་་་
སླར་བསྟན་པ་གཞིར་བསླངས། མདོ་ཁམས་ཟབ་མོའི་ཞིང་མཆོག་
ཏུ་བསྟན་འགྲོ་སྤྱི་ཡི་མཆོད་བསྟིའི་གནས་མཆོག་འདན་གྱི་པདྨ་་་་
སྤུངས་པའི་རི་ཞོལ་ཨརྱ་ཏ་རའི་གསུངས་འབྱིན་ཁང་དུ་ཁོང་གིས་
གཙོ་མཛད་དངོས་སློབ་འགས་སྡེ་དགོན་རྣམས་ཀྱིས་དད་འདུན་་་
ལྟར༑ རྡོ་རྗེ་འཆང་དང༌། སྤྱན་རས་གཟིགས། སྟོན་པ་ཤཱཀྱ་
གཙོ་འཁོར་གསུམ། རྒྱལ་བ་བྱམས་པ། བདེ་མཆོག །ཤེས་རབ་
ལྷ་མཆོག་འཇམ་དཔལ་དབྱངས། རྗེ་བཙུན་སྒྲོལ་མ་དཀར་མོ། །
སངས་རྒྱས་སྨན་ལྷ་གཙོ་འཁོར་གསུམ། ཀུན་རིག་རྣམ་པར་སྣང་
མཛད༑ ཇོ་བོ། ཕུར་པ། ཚེ་དཔག་མེད། རྟ་མགྲིན། འཇིགས་
བྱེད༑ རྣམ་རྒྱལ་མ། གསང་འདུས། གཙུག་གཏོར་འཁོར་
བསྒྱུར༑ ས་དགེ་བཀའ་རྙིང་བླ་བརྒྱུད་སོགས་ཕྱག་བཞེས་གནང་།
གླིང་རྗེ་གེ་སར་རྒྱལ་པོའི་འཁྲུངས་ཡུལ་མདོ་སྨད་སྡེ་དགེ་ཨ་་་
ཕྱུག་གནས་ཕུན་ཚོགས་གཡང་འཁྱིལ་སྐྱིད་སོས་ཡག་གི་ཁ་མདོ་རུ་
སེང་ཆེན་ནོར་བུ་དགྲ་འདུལ་གྱི་འདྲ་སྐུ་ཞིག་ཇུས་འགོད་དང་་་་
བཞེངས་བཟོ་མཛད། །
ཟི་ཁྲོན་ཞིང་ཆེན་རིག་གནས་ཐིང་གིས་གདན་ཞུ་ལྟར་བྲིང་་་་



ཀྲེང་མི་རིགས་ཡུལ་སྲོལ་གྲོང་དུ་རྒྱལ་བའི་སྐུ་གཟུགས་ཁ་ཤས་་་་་
བཞེངས་ནས་བོད་ཀྱི་རིག་གནས་སྒྱུ་རྩལ་ཕྱི་ཡུལ་དུ་དར་ཁྱབ་་་་་
བཏང་ ཁམས་ལི་ཐང་དགོན་དུ་ཐུབ་སྐུ་ཆེན་མོ་མཐོ་ཚད་གཞུ་
འདོམ་བཅོ་ལྔ་ཅན་གྱི་བླུགས་དཔེ་བཅའ་བཞེངས་སོགས་ཀྱིས་་་་་
ཕྱག་རྗེས་རླབས་པོ་ཆེ་གནང་ཡོད། དམ་པ་ཉིད་རང་དགོན་ཁོ་ན་
ལའང་ལོ་རེའི་ནང་ཟླ་བ་ཁ་ཤས་བཞུགས་ཚེ། གར་འཆམ་ཕྱག་རྒྱ་
གདངས་དབྱངས་རོལ་མོ་བཟོ་ཐིག་རྡུལ་མཚོན་གཏོར་རྒྱན་དང་
ལྷ་བྲིས། བླུགས་སྐུ་འབུར་དོད། ཤིང་བརྐོས་སོགས་ཀྱི་ཕྱག་ཁྲིད་
གྲྭ་སློབ་ཡོངས་ལ་གནང་། དེ་བཞིན་དུ་གཙུག་ལག་ཁང་ཆེན་མོ་
དང་༑ སྒྲུབ་གྲྭ་གསར་བཞེངས་གནང་ཞིང༌། སྐུ་རྟེན་སྐོར་ལ།
ཐུབ་སྐུ་ཐོག་བརྩེགས་གཉིས་པ་ ་གསེར་ལེབ་བྱུག་ཅན། རྒྱན་དྲུག་
དང་གནས་བརྟན་སྤྲིན་དང་བྲག་རིས་བརྒྱན་པ། ཁམས་སྤྲུལ་
ཆོས་ཀྱི་ཉི་མའི་འདྲ་སྐུ་བྱིན་ལྡན་ལེགས་ཉེས་དབུ་ཞྭ་བཞེས་ཕུད་་་
ཀྱིས་འབྱེད་པ། སློབ་དཔོན་པདྨའི་སྐུ་མི་ཚད་ཙམ། ཆོས་སྐྱོང་
ཡོངས་རྫོགས་ཀྱི་སྐུ་སྨན་འདག་ལས་གྲུབ་པ། བླ་བརྒྱུད་གསེར་
ཕྲེང་ཡོངས་རྫོགས་དང་། སྒྲུབ་ཁང་དུ་རྡོ་རྗེ་འཆང་སྐུ་ཐོག་
བརྩེགས་གཅིག་རྒྱུན་དྲུག་དང་ལྡན་པ། འཁོར་གྲུབ་ཐོབ་བརྒྱད་ཅུ་
རྩ་བཞི། མར་མི་དྭགས་གསུམ། འབྲུག་པའི་ཐུགས་དམ་ལྷ་དགུ།
ཀུན་མཁྱེན་དག་སྣང་ཀི་ལ་ཡ་སོགས་གསེར་ལེབ་བྱུག་ཅན། རྒྱ་
ནག་བླུག་སྐུ་རྡོ་རྗེ་འཆང་། ཏི་ལོ་པ། ནཱ་རོ་པ། མར་མི་དྭགས་
8



གསུམ༑ ཐུབ་སྐུ། ཐང་རྒྱལ། སྤྱན་རས་གཟིགས་ཕྱག་བཞི་པ།
དཔལ་མགོན་ཕྱག་བཞི་པ། མི་ལའི་སྐུ་ཆེ་ཆུང་སོགས་ཀྱི་བླུགས་
དཔེ་དང་། ཟངས་གསེར་ལས་གྲུབ་པའི་རྣམ་རྒྱལ་མཆོད་རྟེན་
མཐོ་ཚད་སྨིས་བདུན་ཅན་བཅས་ཕྱག་བཞེས་གནང་བ་དང་།
གཞན་ཡང་རྩ་ཆེའི་རྟེན་གསུམ་དང་། ཞལ་འབག་འཆམ་གོས།
རྒྱན་བཀོད། རོལ་ཆས། མཆོད་ཆ་སོགས་བསྡུ་སྒྲུབ་མཛད།
དམ་པ་ཉིད་ཀྱིས་ལྷ་བཟོ་མཛད་ནས་ཡོན་འབུལ་བ་བཞེས་པའི་་་་
སྲོལ་མེད་པ་མ་ཚད། ནང་རྟེན་དང་གྲོན་དངུལ་གྱི་ཞབས་ཞུ་རྒྱུ་
ཆེར་གནང༌། མདོར་ན་ཁོང་གིས་རྒྱ་ནག་དང་བོད་ལྗོངས། །
ཁམས་ཕྱོགས་ས་གནས་སོགས་ཀྱི་དགོན་ཁག་དག་ལ་སྐུ་བརྙན་་་་་་
བརྒྱ་ཕྲག་ཁ་ཤས་བཞེངས་གནང་མཛད་པའི་ཕྱག་རྗེས་བླ་ན་མེད་
པའི་འབྲས་བུ། དེང་འཛམ་བུའི་གླིང་གི་མཁས་པ་དང་ཞིབ་
འཇུག་པ། སྒྱུ་རྩལ་པ། རིག་གནས་པ། ནང་ཆོས་ཀྱི་མཁན་སྤྲུལ་
བླ་གྲྭ་དུ་མས་ཁོང་གི་ཕྱག་བཟོ་ལ་བསྔགས་བརྗོད་གྱི་མེ་ཏོག་་་་་་་་
གཏོར་བཞིན་ཡོད་ལ། འཁྲུལ་མེད་ཀྱི་སྤྲུལ་པའི་ལྷ་བཟོ་ཞེས་བཟོ་
རྒྱལ་གཉིས་པ་སླར་ཡང་མི་ཡུལ་དུ་བསམ་བཞིན་བསྟན་འགྲོའི་་་་
སླད་དུ་ཕེབས་པ་དང་མཚུངས་པ། ཁོང་གི་ལག་རྩལ་ལས་གྲུབ་
པའི་སྐུ་རྟེན་རྣམས་ཇི་སྲིད་བར་འགྲོ་བའི་བསོད་ནམས་ཀྱི་མཆོད་
སྡོང་ཆེན་མོར་བཞུགས་སུ་གསོལ་བ་བགྲང་གིས་མི་ལང་། མདོར་
ན་ཁོང་གི་སྐུ་ཚེ་གང་པོར་བསྟན་པ་སྤྱི་དང་། ལྷག་པར་རྒྱལ་བ་



བཀའ་བརྒྱུད་པའི་བསྟན་པ་ལ་ཕྱག་རྗེས་རླབས་ཆེན་དང༌། བོད་
ཀྱི་བཟོ་རིག་བཅའ་བཟོའི་ཐད་ལ་སྲོལ་རྒྱུན་ཉམས་གསོ་རྒྱུན་་་་་་་
འཛིན་དང་གསར་གཏོད་ཀྱི་ཕྱག་རྗེས་ཆེ་བ། ལྷག་པར་འགྲོ་བ་
མགོན་མེད་དག་ལ་མ་ལྟར་བྱམས་པའི་ཐུགས་སྙིང་རྗེའི་གང་བ་་་་
དང་༑ རིས་མེད་ཀྱི་རྒྱལ་བསྟན་དང་བསྟན་འཛིན་གྱི་སྐྱེས་བུ་
ཀུན་ལ་ཕྱོགས་ཞེན་ཆགས་སྡང་མེད་པར་དད་གུས་དག་སྣང་ཁོ་་་་
ན་སྦྱངས་པ་ཙམ་གྱི་རྣམ་ཐར་གྱིས་ཀྱང་སྙིགས་མའི་སྐྱེ་བོ་རྣམས་་་
ལ་མིག་དཔེ་མཚུངས་མེད་དུ་བཞུགས་པ་ཡིན།
སྐྱབས་རྗེ་ཚྭ་ཚྭ་སྒྲུབ་རྒན་ཀརྨ་སེང་གེ་རིན་པོ་ཆེ་ཞིང་འདིའི་
གདུལ་བྱ་རྫོགས་པའི་ཚུལ་བསྟན་པ་ནས་བཟུང༌། ཁོང་གིས་གྲྭ་
འཁོར་དང་ནང་མི་ཡོངས་ལ་སྐུ་ཡུན་རིང་དུ་མི་བཞུགས་པའི་་་་་་
གསུང་དང་ཐུགས་སྐྱོ་ཚུལ་ཁོ་ན་གནང༌། དེ་ནས་སྐུ་བསྙུང་གཞིའི་
རྣམ་པ་བསྟན་ནས་སི་ཁྲོན་ཞིང་ཆེན་མི་དམངས་སྨན་ཁང་དུ་་་་་
ཕེབས༑ དེ་སྐབས་སྐུ་གམ་དུ་བསྙུན་འདྲི་ཕེབས་པ་རྣམས་ལའང་
མི་རྟག་པའི་གསུང་ཁོ་ན་གནང་། ཁྱད་པར་དུ་རང་དགོན་བླ་གྲྭ་
རྣམས་ཀྱིས་ཞབས་བརྟན་བཞུགས་ཞུས་ཡང་ཡང་གསོལ་ཡང་་་་་
སྤྱིར་འདུས་བྱས་མི་རྟག་པའི་ཆོས་ལ་བ ཟློག་ཐབས་མེད་ཚུལ་་་་་་
དང་༑ སྒོས་འབྲུག་པའི་གསང་སྤྱོད་བཟློག་སྒོམ་གྱི་ནང་ལྟར་ལས་
གཞན་མེད་ཀྱང་རྟེན་འབྲེལ་གྱི་ཆེད་དུ་ཡ་ཟེར་དགོས་པ་ཡིན་་་་་་
ཞེས་གསུང་འཕྲོས་བསྩལ། ཉིན་ཞིག་བླ་མ་གུ་རུ་རྡོ་རྗེས་ཁོང་གི་



སྐུ་ལུས་ལ་བསྙུན་ཟུག་ཆེན་པོ་འདྲ་འདུག་གམ་ཞུས་པའི་གསུང་་་
ལན་དུ་འདི་འདྲ་བྱེད་ནས་སྡོད་སྐབས། ང་རང་གི་གཟུགས་པོའི་
སྟེང་དུ་ན་ཚ་སོགས་མི་བདེ་བའི་ཚོར་བ་ཅི་ཡང་མི་འདུག །འོན་
ཀྱང་སེམས་ཅན་འཁོས་དམན་ཉམས་ཆུང་དབུལ་ཕོངས་ཀྱིས་་་་་་
གདུང་བ་དག་ལ་བསམ་ཚེ་སྙིང་རྗེ་བཟོད་དཀའ་བ་ཞིག་སྐྱེས་་་་་་
འདུག །བར་རེ་དེ་རྣམས་ཐམས་ཅད་རྗེས་མེད་རང་དག་ཏུ་འགྲོ་
གིན་འདུག་སོགས་གསུངས་ནས་སྔར་བཞིན་གཟིགས་ཚུལ་་་་་་་་
གནང་། དེ་ནས་ཚེས་བཅོ་བརྒྱད་ཀྱི་ཕྱི་དྲོ་བླ་མ་གུ་རུ་རྡོ་རྗེ་ལ། ཨ་
བུ་ད་ང་རང་ཉིན་གསུམ་གྱི་རྗེས་སུ་ཐག་ཆོད་འོང་བ་འདུག དེ་
མིན་གཞན་ཅི་ཡང་མེད། ང་རང་གི་བྱ་བ་ཚང་མ་བསྒྲུབས་ཚར།
ལྷག་ལུས་གང་ཡང་མེད། སེམས་བདེ་མོ་གྱིས་གསུངས་ནས་སྔར་
ལྟར་གཟིམས་པ་ལྟ་བུའི་ཚུལ་གནང་ནས་བཞུགས། དེ་ནས་རབ་
བྱུང་བཅུ་བདུན་པའི་ཤིང་མོ་བྱའི་ལོ་སྟེ་སྤྱི་ལོ་༢༠༠༥ ལོའི་ཟླ་་་་་
༩ པའི་ཚེས་༢༠ ཉིན་གྱི་ཐོ་རེངས་ཆུ་ཚོད་༤དང་སྐར་༣༠ ཐོག སི་
ཁྲོན་ཞིང་ཆེན་མི་དམངས་སྨན་ཁང་དུ་དགོངས་པ་ཆོས་དབྱིངས་
སུ་ཐིམ། དགུང་ལོ་༦༨ སོན། ཉིན་དེའི་སྔ་དྲོའི་ཆུ་ཚོད་ ༡༡ དང་
སྐར་༤༠ སྟེང་། སྐུ་གདུང་ཁྲེང་ཏུའུ་ནས་མདོ་ཁམས་སྡེ་དགེ་ནམ་
མདོ་ཆུ་ངོགས་དགོན་དུ་དྲངས། ཕྱི་ཉིན་གྱི་ཕྱི་དྲོ་ཆུ་ཚོད་གཉིས་
པའི་ཐོག་དགོན་ཉིད་དུ་ཕེབས་རྗེས། རང་དགོན་གྱི་བླ་སྤྲུལ་དང་
དགེ་འདུན་ཡོངས་ཀྱིས་ཉིན་ཞག་མང་ཙམ་གདུང་མཆོད་ཆོ་ག་་་་
11



ཚད་ལྡན་མཛད། སྤྱི་ཟླ་༡༠ པའི་ཚེས་༤ཉིན་ལ་མཆོག་སྤྲུལ་རིན་
པོ་ཆེའི་འདས་མཆོད་ཨུ་ཡོན་ལྷན་ཚོགས་ཀྱི་མི་སྣ་སྡེ་དགེ་ལ་སོང་་
ནས་ཚེས་༥ ཉིན་གྱི་ཕྱི་དྲོའི་ཆུ་ཚོད་༥ པའི་ཐོག་གདུང་མཇལ་གྱི་་་་
ཚོགས་འདུ་སྡེ་དགེ་ཆུ་ངོགས་དགོན་དུ་འཚོགས། ཕྱག་ཕེབས་
གནང་མཁན་ཁུལ་དང་རྫོང་གི་འབྲེལ་ཡོད་ལས་ཁུངས་ཀྱི་དབུ་་་་
ཁྲིད་སོ་སོས་དམ་པ་ཉིད་ཀྱི་མཛད་རྣམ་ངོ་སྤྲོད་གནང་བའི་་་་་་་
སྐབས༔ དད་པ་དང་ལྡན་པའི་སྐྱེ་བོ་ཕོ་མོ་ཀུན་དང་དགོན་གྲྭ་
ཚང་༑ གཉེན་ཉེ་འཁོར། དེ་མིན་ཡུལ་གཞན་ནས་ཕེབས་ཡོང་
བའི་ཞལ་སློབ་བཅས་ཚང་མར་སེམས་སྡུག་གིས་ཁེངས། དད་
སྐྱོས་གདོང་མཆི་མས་གཡོག་བཞིན་གདུང་མཇལ་ཕུལ། དེའི་ཕྱི་
ཉིན་གྱི་སྔ་དྲོའི་ཆུ་ཚོད་༩ པའི་ཐོག་ཆུ་ངོགས་དགོན་དུ་སྐུ་གདུང་
ཞུགས་འབུལ་སྐབས་སུ་ནམ་མཁའ་བསླད་བྱེད་ཀྱི་སྐྱོན་དང་བྲལ་
ཅིང་ཉི་མའི་མཐའ་སྐོར་དུ་འཇའ་འོད་ཁ་དོག་ལྔ་པའི་གུར་ཁྱིམ་་་
དང་༔ དབྱིབས་མི་གཅིག་པ་རྩིབ་ཤར་དང་གྱེན་འགྲེང་སོགས་ཀྱི་
རྣམ་པ ས་མཁའ་ངོས་ཀུན་ཏུ་གང་། ཁྱད་པར་དུ་གདུང་དུད་གང་
ཕྱོགས་པའི་ས་རུ་གདུང་ཆེན་ཁ་དོག་སྣ་ཚོགས་པ་བརྒྱ་སྟོང་གི་་་་་
གྲངས་བབས་པ་དང་། དེ་ལས་ཀྱང་ཁོ་དོག་སེར་པོ་དང་གསེར་
ཕྱེ་ལྟ་བུའི་རིང་བསྲེལ་གྱི་ཀུན་ནས་གང་བ། སྦྱིན་སྲེག་གྲུབ་རྗེས་
ཁོང་གི་གདུང་ཐལ་ལས་ཐུགས་ལྗགས་སྤྱན་གསུམ་མ་ཚིག་པར་་་་
མཐིང་སྨུག་མཆོང་མདོག་ལྟ་བུར་དུང་དཀར་གཡས་འཁྱིལ་གྱི་་་་་



དབྱིབས་སུ་གྲུབ་པ་དང་། དབུ་ཐོད་ཀྱི་ཚལ་བུ་སོགས་ལ་ཡིག་འབྲུ་
ཐར་ཐོར་གྱིས་གཏམས་པ། ཞལ་འགྲམ་གྱི་རུས་པ་ལ་ཡིག་དྲུག་
རང་བྱོན། དབུ་ཀླད་རིང་བསྲེལ་གོང་བུར་བཞུགས་པ་སོགས་
ཕྱི་ནང་གི་གྲོལ་རྟགས་མཐའ་ཡས་པ་རྒྱུད་སྡེའི་གཞུང་ནས་བསྟན་
པ་བཞིན་ཐམས་ཅད་ལ་མངོན་སུམ་མཐོང་ཆོས་སུ་བྱུང་བས།
ཆོས་དང་བླ་མ་ལ་མི་དད་མཁན་ཀྱང་ངོ་མཚར་དང་ཡ་མཚན་དུ་་
འཛིན་ཅིང༌། རྗེ་ཉིད་ཀྱི་ཐུགས་སྲས་བུ་སློབ་ཀུན་གྱིས་སངས་རྒྱས་
དངོས་མཇལ་གྱི་དད་པ་བརྟན་པོ་བླ་ལྷག་ཏུ་འཕེལ། ལྷག་པར་
དུ་སྐུ་གསུང་ཐུགས་མཚོན་བྱེད་ཀྱི་གདུང་རྟེན་དང་རིང་བསྲེལ་་་་
གྲངས་མེད་རྙེད་པའི་གཏམ་དེ་ཕྱི་ཡུལ་དུ་ཁྱབ་རྗེས་སེར་སྐྱ་དད་་་
འབངས་ཡོངས་ཀྱིས་ཚད་མེད་ཀྱི་དགའ་སྤྲོ་དང་མི་ཕྱེད་དད་པའི་
སྤུ་ལངས་རབ་ཏུ་གཡོ་བར་གྱུར། །
ཕྲན་ཀྱང་མཆོག་སྤྲུལ་ཁོང་དང་ལས་ཁུངས་གཅིག་གི་ནང་ལོ་
མང་མཉམ་སྡོད་ཀྱི་སྐལ་བ་ཐོབ་ནའང༌། ལེ་ལོའི་དབང་གིས་རྒྱུན་
དུ་དམ་པའི་ཞལ་སྔར་ཉིད་ཀྱི་མཛད་རྣམ་སྐོར་ལ་རྒྱུས་མངའ་ཞུ་་་
རྒྱུ་ཉུང་བ་དང་ཁོང་ཉིད་ཀྱིས་ཁེངས་སྐྱུངས་དང་སྦས་སྟབ ས་ཁོ་་་་
ནར་བཞུགས་པས། ད་ཐེངས་ཕྲན་གྱིས་དམ་པ་གང་གི་མཛད་
རྗེས་ཉུང་བསྡུས་ཤིག་འབྲི་བར་དཀའ་ངལ་མང་པོ་འཕྲད་པ་་་་་་
དང་། ཕྲན་རང་ཉིད་ཀྱང་སྐྱེས་སྦྱངས་ཀྱི་ཡོན་ཏན་ཕྲ་བ་དང་དམ་
པའི་རྣམ་ཐར་རྟོགས་པའི་མིག་ཟུང་ལྡོང་བ་སོགས་ཀྱི་དབང་གིས་



མ་རྟོགས་ལོག་རྟོག་གི་སྐྱོན་གྱི་ཆ་མང་པོ་བསླད་ཡོང་ངེས་པས་་་་་
མཁྱེན་ལྡན་རྣམས་དང་དམ་པ་གང་གི་སྤྱན་སྔར་བཟོད་གསོལ་ཞུ་
བ་དང་སླར་ཡང་གང་གི་རྣམ་ཐར་ལ་རྒྱུས་མངའ་ལྡན་པའི་བློ་་་་
ལྡན་གང་ཡོད་ཀྱིས་ཁ་གསབ་དང་རྒྱས་འབྲི་གནང་བར་ཞུ་ཞེས། །
ལྷ་ལུང་འཆི་མེད་རྡོ་རྗེས་དར་མདོ་ནས་བྲིས།
༢༠༠༦ལོའི་ཟླ་ ༡༠ པའི་ཚེས་ ༡ ཉིན།



གླེང་གཞི།
༄༅༄༅། །དེ་ཡང་འཇིག་རྟེན་འདིར་མི་ལུས་བཟང་པོ་སྨྲ་ཤེས་ལ་
དོན་གོ་བ་འདི་ཐོབ་ཀྱང་། དེའི་ཚེ་ཡི་ཚད་ནི་ཡུན་ཐུང་ངུ་ཞིག་
ལས་རང་གི་རེ་འདོད་ལྟར་ཡུན་རིང་དུ་གཏོང་རྒྱུ་མེད་། མི་འདི་
དག་སྐྱེས་ནས་མ་ཤིའི་བར་དུ་བྱ་བ་བྱ་རྒྱུ་ནི་འཇིག་རྟེན་འཁོར་་་་་
བའི་བྱ་བ་དང་དམ་པའི་ཆོས་ཀྱི་བྱ་བ་གཉིས་ལ་མ་འདུས་པ་་་་་་
མེད་། དེ་དག་གང་བྱས་ཀྱང་སྔར་ནས་ད་བར་དུ་གཅིག་གིས་
གཅིག་ལ་སློབ། གཅིག་གིས་གཅིག་ལ་སྦྱངས་ནས་རང་རང་གི་
དམིགས་ཡུལ་གྱི་གྲུབ་འབྲས་རེ་ཐོབ་ཐབས་ལ་བརྩོན་པ་ལས་མ་་་
འདས། ལྷག་པར་དེང་དུས་ཀྱི་མིའི་རིགས་ཀྱིས་གཞན་ལ་མིག་
ལྟོས་དང་འགྲན་སེམས། རྒྱལ་ཕམ་བཅས་ནི་ཆེས་གལ་ཆེ་བའི་བྱ་
བ་ཞིག་ཏུ་བརྩིས་ནས་རང་སྒེར་གྱི་རྒྱུ་ནོར་དང་གྲགས་པ་སྟོབས་་་
ཤུགས་བཅས་འཕེལ་ཐབས་དེ་སྲོག་ལས་ཀྱང་གཅེས་པར་འཛིན་་་
པ་འདྲ་བ་ཞིག་སྣང༌། འོན་ཀྱང་བདག་ནི་དལ་འབྱོར་གྱི་མི་ལུས་
ཐོབ་། དམ་པའི་ཆོས་དང་བླ་མ་མཇལ། རྒྱུ་འབྲས་དགེ་སྡིག་སོགས་
ཀྱི་གནད་ཕྲན་ཙམ་ཤེས། བསླབ་དགོས་ཀྱི་རིག་པ་ཡང་སྦྱོང་
བརྩོན་ཅུང་ཟད་བགྱིས་ཏེ་ཡིག་གཟུགས་བརྡ་འཕྲོད་ཙམ་ཞིག་་་་



འབྲི་ཤེས་པར་བརྟེན་མི་ཚེ་སྟོང་ཟད་དུ་མི་འགྲོ་བ་ཙམ་བྱ་བའི་་་་
ཕྱིར་གཞན་ལ་ལད་མོ་བྱས་ནས་ལོ་རྒྱུས་ཕྲན་བུ་འབྲི་འདུན་སྐྱེས་་་
དེ་ཡང་མཁྱེན་གསལ་ལྟར་སྤྱིར་ལུགས་གཉིས་ཀྱི་ལོ་རྒྱུས་ལ་་་
སྔ་རབས་དང་དེང་རབས་ཀྱི་མཁས་དབང་རྣམས་ཀྱི་རྩོམ་མཛད་
སྐབས། བརྗོད་བྱའི་རྩ་བ་གཏིང་ཟབ། བཤད་པའི་ཡལ་ག་རྒྱ་ཆེ།
ཚིག་གི་ལོ་མ་གྲངས་མང་། དཔེ་ཡི་མེ་ཏོག་མདངས་མཛེས། དོན་
ཀྱི་འབྲས་བུ་གཡུར་ཟ་བ། ཕྱི་སྣོད་ནང་བཅུད་ཀྱི་ཆགས་ཚུལ་དང་
མཐའ་མར་མི་རྟག་ནས་འཇིག་ཚུལ། སྟོན་པ་སངས་རྒྱས་རྣམས་
བྱོན་ཚུལ་དང་མདོ་སྔགས་ཀྱི་ཆོས་འཁོར་སྐོར་ཚུལ། ལུང་རྟོགས་
ཀྱི་བསྟན་པ་དར་ཚུལ་དང་བཤད་སྒྲུབ་འཕྲིན་ལས་ཀྱིས་སྐྱོང་ཚུལ་
བཅས་དམ་པ་ཆོས་ཕྱོགས་ཀྱི་ལོ་རྒྱུས་ཁག་དང་། དགེ་སྡིག་གཉིས་
འབྲེལ་གྱི་རྒྱལ་རབས་དང་མངའ་འབངས་ལ་བདེ་སྡུག་བྱུང་ཚུལ།
ཁྲེལ་མེད་དཔོན་རིགས་ཀྱི་བཙན་ཤེད་དང་ཉམ་ཆུང་ནུས་མེད་ཀྱི་
སྡུག་འཁོན། ཕྱུག་པོ་མ་རབ་ཀྱི་སེར་སྣ་དང་སྤྲང་པོའི་འཁྱག་ལྟོག་
གི་སྡུག་བསྔལ། ཆེན་པོའི་སྲིད་དབང་ལ་རྩོད་འཕྲོག་དང་ཐོབ་
ཤོར་དར་གུད་ཀྱི་འཕོ་འགྱུར། དམག་དཔོན་དཔའ་བོ་ཡི་གཡུལ་
འཁྲུག་དང་གཞན་ཕྱོགས་དབང་བསྒྱུར་གྱི་བརྗིད་རྔམ། ན་ཆུང་
ཆགས་ལྡན་གྱི་དགའ་གླུ་དང་བྱིས་པ་འཇིགས་སྐུལ་གྱི་འདྲེ་སྒྲུང་་་
སོགས་འཇིག་རྟེན་སྲིད་ཕྱོགས་ཀྱི་ལོ་རྒྱུས་ཁག་བཅས་ཧ་ཅང་མང་



ལ་ཕུན་སུམ་ཚོགས་པ་བརྗོད་ཀྱིས་མི་ལོང་བ་ཞིག་ཡོད། དེ་དག་
ལས་བདག་གི་མཐོང་ཐོས་ཀྱི་ཡུལ་དུ་གྱུར་པ་རྒྱ་མཚོ་ཆེན་པོའི་ཆུ་
ཐིགས་ཙམ་ལ་དཔྱད་ན། དམ་པ་གོང་མ་མཁས་པ་དང་གྲུབ་པའི་
དབང་ཕྱུག་ཆེན་པོ་དག་གི་རྣམ་ཐར་དང་གསུང་ལ་མཇལ་སྐབས་
རང་གཞན་སེམས་ཅན་གྱི་དད་པ་དང་མོས་གུས་ངམ་ངམ་ཤུགས་
ཀྱིས་སྐྱེས་ནས་ལུས་རྟེན་འདི་ཉིད་དུ་རང་རྒྱུད་ལ་ཐར་པའི་ས་་་་
བོན་ཐེབས་ཐུབ་པ་ལྟ་བུ་ཞིག་སྣང་། ཡང་མཁས་པ་བློ་གྲོས་ཀྱི་
རྣམ་དཔྱོད་ཡངས་ཤིང་ཐུགས་ཀྱི་དཀྱེལ་ཆེ་བ་དག་གི་གསུང་ལ་་་་
མཇལ་སྐབས། མཁས་པའི་ཤེས་རབ་དང་སྐྱེས་སྦྱངས་ཀྱི་ཡོན་ཏན་
ལ་མངའ་བརྙེས་པ། དེ་འདི་འདྲའི་ངོ་མཚར་ཆེ་བསམ་ནས་གུས་
སྤྲོ་ཡི་རང་ཞུ་འོས་པ་ལྟ་བུ་ཞིག་སྣང་། །
ཡང་མཁས་པ་ཕྱོགས་འཛིན་དང་ང་རྒྱལ་ཅན་དག་གིས་་་་་་་
གསུང་ལ་མཇལ་ན་ཆོས་སྲིད་གཉིས་གང་ཐད་ལ་རང་གཞན་རིས་
ཆོད་ཀྱི་ཆགས་སྡང་ཞེ་འཁོན་རྒྱུན་འཇགས་དང་ཇེ་ཆེར་གྱུར་ནས་
སེམས་ཅན་མང་པོ་དམྱལ་བར་འགྲོ་བའི་སྐྱེལ་མ་ཞིག་མཛད་་་་་་་
འདུག་པ་འདྲ་བ་ཞིག་བྱུང་བས་ཕན་པ་མེད་ཀྱང་སེམས་སྡུག་བྱ་་་
དགོས་ཞིག་སྣང་། ད་དུང་ཡུལ་གྲུ་ཁག་ལ་མཐོང་ཐུབ་པ་ནི་ཞིག་
རལ་དུ་གྱུར་ཟིན་པའི་དགོན་ཤུལ་དང་གཉུགས་གནས་ཀྱི་ཁྱིམ་་་་་
དུད་ཞིག་ལའང་ཆགས་འཇིག་དར་རྒུད་དང་། ཕ་མེས་རུས་
ཁུངས། བུ་ཚའི་རྒོད་གཡུང་སོགས་ན་ཚོད་རྒན་པོའི་ངག་རྒྱུན་དུ་
3



འབབ་ཆུ་བཞིན་མི་རབས་ནས་མི་རབས་བརྒྱུད་པའི་སྲོལ་ཡོད་པ་
ནི་གནའ་མིའི་ངག་ཐོག་ཏུ། བོད་བློ་ཐོག་ནས་བཤད། རྒྱ་ཡིག་ཐོག་
ནས་བཤད། ཟེར་བ་ཞིག་ཀྱང་ཡོད་པ་ལྟར་དེ་དག་ཐམས་ཅད་སོ་
སོའི་རང་ཕྱོགས་རྩལ་འདོན་གྱི་ཆེ་བ་བརྗོད་པ་ཞིག་ལས་མ་་་་་་་
འདས་པ་ལྟ་བུ་ཞིག་སྣང་ཡང་དེ་ནི་ལོ་རྒྱུས་བརྗོད་པ་ལ་མེད་དུ་་་
མི་རུང་བ་ཞིག་ཡིན་ནམ་སྙམ། །
འཇིག་རྟེན་ཐོག་ཏུ་ཆགས་པའི་མི་རིགས་གང་འདྲ་ཞིག་ཡིན་
ཀྱང་དཔེ་རྒྱུན་དང་ངག་རྒྱུན་གྱི་ལོ་རྒྱུས་འབྲི་བརྗོད་མེད་པ་དང་།
མ་ཤེས་པ་ཡིན་ན་གྲོང་གསེབ་མྱུལ་བའི་ཁྱི་རྒན་ལྟར་སྙིང་རྗེ་ཅན་
ཉུང་ཟད་ཀྱིས་ལྟོ་ཕྲན་བུ་སྟེར་བ་ལས་ཕལ་པ་མང་དག་གིས་་་་་་་
བརྙས་བཅོས་རྡོག་ཐོ་དང་རྡོ་ཐོ་སྟེར་ནས་འོ་དོད་སྙིང་ནས་མི་་་་་
བཟོད་པ་འདོན་དགོས་པ་ནི་མཐོང་ཐོས་ཀྱི་ཡུལ་དུ་གྱུར་པ་འདི་་་
བཞིན་རེད། བྲིས་མ་ཐག་པ་འདི་དག་ནི། བདག་ལ་མི་རིགས་ཁག་
གི་གནའ་དེང་ཀྱི་མཁས་པ་དག་གིས་མཛད་པའི་ལོ་རྒྱུས་དཔེ་ཆ་་་
ཁ་ཤས་མཇལ་བའི་གོ་སྐབས་ཐོབ་པར་བརྟེན་ནས་ལུགས་གཉིས་་
ཀྱི་ལོ་རྒྱུས་འབྲི་བ་ནི་དགོས་ཆེད་དང་ཁྱད་ཆོས་རྩ་འགངས་་་་་་་
བཅས་ཧ་ཅང་ཆེ་བའི་ནོར་བུ་རིན་པོ་ཆེ་ཡིད་བཞིན་དབང་གི་་་་་
རྒྱལ་པོ་རྒྱལ་མཚན་གྱི་རྩེར་མཆོད་པ་དང་མཚུངས་པར་ངེས་ཤེས་
རྙེད། །
བོད་དང་བོད་ཆེན་པོ་ཞེས་འབོད་པའི་གངས་ཅན་གྱི་ཡུལ་་་
༡



གྲུ་ཆེན་པོ་འདིར་དར་བའི་གྲུབ་མཐའ་འམ་བརྒྱུད་པའི་སྲོལ་ཀ་་་་
སོ་སོའི་མཁས་པ་དང་གྲུབ་པའི་དབང་ཕྱུག་ས་ཆེན་གྱི་རྡུལ་དང་་་
མཉམ་པ་ཞིག་བྱོན་ནས། སྟོན་པ་མཉམ་མེད་ཤཱཀྱ་ཐུབ་པས་
གདུལ་བྱ་སོ་སོའི་ཁམས་དབང་དང་བསྟུན་ནས་བསྟན་པའི་ཆོས་
བཀའ་མདོ་སྔགས་ལུང་རྟོགས་ཀྱི་བསྟན་པ་རིན་པོ་ཆེ་འཛིན་སྐྱོང་
སྤེལ་གསུམ་གྱི་སྒོ་ནས་འགྲོ་བ་དཔག་ཏུ་མེད་པ་རྣམ་པ་ཐམས་་་་་
ཅད་མཁྱེན་པའི་ས་ལ་དཀྲི་བའི་ཚུལ་གྱི་ཆོས་འབྱུང་ལོ་རྒྱུས་ཀྱི་་་་་
དཔེ་གཞུང་སྣ་ཚོགས་གནའ་དེང་ཀུན་ཏུ་གཅིག་ལས་དུ་མ་འཆར་
བའི་པར་དུ་འཁོད་པ་མང་ལ། འོན་ཀྱང་དེ་དག་གི་ཁྲོད་དུ་རྒྱལ་
བ་བཀའ་བརྒྱུད་པའི་ཆེ་བཞི་ཆུང་བརྒྱད་ཀྱི་ཡ་གྱལ་དོན་བརྒྱུད་་་་
དཔལ་ལྡན་འབྲུག་པ་བཀའ་བརྒྱུད་རིན་པོ་ཆེའི་ལོ་རྒྱུས་དཔེ་དེབ་
པར་བསྐྲུན་གསར་དུ་བྱས་པ་མཇལ་རྒྱུ་ཆེར་མེད་པས། ས་མཐའི་
རྒན་མོ་བསམ་བཟང་ཟེར་བའི་དཔེ་ལྟར་འདིར་ཁོ་བོས་དཔལ་་་་་
འབྲུག་པ་དཀའ་བརྒྱུད་པའི་ལོ་རྒྱུས་རགས་རིམ་ཞིག་བྲིས་ནས་རྒྱ་
ཆེའི་གཟིགས་པ་པོ་དག་གི་སྤྱན་ལམ་དུ་དཔྱད་གཞིར་འབུལ་རྒྱུ་་་
ཡིན།
དེང་དུས་སུ་འཛམ་གླིང་གི་ཐ་གྲུ་ཀུན་ལ་ཉི་ཟླ་ལྟར་གྲགས་་་་
པའི་སངས་རྒྱས་ཀྱི་ཆོས་ལུགས་འདི་ཉིད་མདོར་བསྡུས་ན་ལུང་་་་
རྟོགས་ཀྱི་བསྟན་པ་གཉིས་སུ་འདུས། དེ་དག་ནི་སངས་རྒྱས་ཀྱི་
ཐམས་ཅད་མ ཁྱེན་པའི་ཡེ་ཤེས་ཀྱི་སྤྱོད་ཡུལ་དུ་གྱུར་པའི་གདུལ་



བྱ་སེམས་ཅན་གྱི་ཁམས་དང་དབང་པོ་མོས་པ་སྣ་ཚོགས་ལ་་་་་་་་
བརྟེན་ཏེ། དྲང་ངེས་བདེན་གཉིས་ཐེག་པ་ཆེ་ཆུང་སོགས་བསྟན་
ནས་ཐབས་སྣ་ཚོགས་ཀྱིས་སེམས་ཅན་རྣམས་ཀྱི་རྒྱུད་ལ་ཡོད་པའི་
ཐོག་མེད་ནས་བསགས་པའི་ལས་ངན་པ། ཉོན་མོངས་དུག་གསུམ་
གྱིས་སྦག་པའི་སེམས་འདུལ་ནས་མཐའ་གཉིས་སུ་མི་གནས་པའི་་
མྱ་ངན་ལས་འདས་པ་ཆེན་པོའི་ས་ལ་བཀོད་པའོ། ། །
སྤྱིར་ད་ལྟའི་དུས་འདིར་ཆོས་ལ་དད་པ་ཡོད་མཁན་དང་་་་
ཆོས་ཀྱི་ལོ་རྒྱུས་ལ་བསམ་གཞིག་བྱ་མཁན་མང་ཙམ་ཞིག་གིས་་་་་་
སྟོན་པ་ཤཱཀྱ་ཐུབ་པ་སྤྲུལ་སྐུ་ཆགས་བྲལ་གྱི་རྣམ་པ་ཅན་གྱི་སྐུ་་་་
བརྙན་སྣ་ཚོགས་ཡོངས་ཁྱབ་ཏུ་མཇལ་དུ་ཡོད་པ་དེ་དང་། རྒྱལ་བ་
ཆོས་སྐུ་རྡོ་རྗེ་འཆང་འཁོར་ལོའི་བསྒྱུར་རྒྱལ་གྱི་རྒྱན་ཆ་ལུགས་་་་་་
ཡབ་རྐྱང་དང་ཡུམ་དང་ཞལ་སྦྱོར་གྱི་རྣམ་པ་ཅན་གཉིས་ནི་
སང ས་རྒྱ ས་ ཐ་དད་པ་གཉིས་སུ་གོ་ཡུལ་དུ་ཆགས་འ དུག་སྙམ།
སྤྱིར་བོད་དུ་མདོ་སྔགས་གཉིས་ལྡན་གྱི་བསྟན་པ་དར་འཕེལ་བྱུང་
བ་དང་ལྷག་པར་དུ་དེང་གི་དུས་འདིར་གསང་སྔགས་ཀྱི་སྐོར་ལ་་་
འཛམ་གླིང་གི་མི་རིགས་སོ་སོའི་ནང་དུ་དད་གུས་དང་། དོ་སྣང་
དཔྱད་འཇོག་བྱ་མཁན་ཧ་ཅང་མང་པོ་ཡོད་པ་དང་། དེའི་ནང་དུ་
མི་ཉུང་བ་ཞིག་གིས་གསང་སྔགས་ཀྱི་ཆོས་འདི་ཉིད་བོད་མི་་་་་་་
རིགས་ལ་སྔ་རབས་ནས་དར་བའི་གདོད་མའི་སྤྱི་ཚོགས་ཀྱི་ཆོས་་་
ལུགས་ཞིག་ཏུ་བཟུང་ནས་སྔ་མའི་ཆོས་ལུགས་ཟེར་བ་དང་། ཁ་
...



དོག་དཀར་དམར་གྱི་ཆོས་མིང་བཏགས་ཀྱིན་ཡོད་པ་འདི་ཡང་་་་
ཆོས་ཕྱོགས་ཀྱི་ཤེས་བྱ་ཅུང་དམན་པ་ཞིག་ཡིན་འདུག་པས་འདི་་་
དོན་ལ་བདག་གི་གོ་ཡུལ་མདོར་བསྡུས་ཞིག་ཞུ་སྙམ། །
གསང་སྔགས་རྡོ་རྗེ་ཐེག་པའམ་རིག་པ་འཛིན་པའི་སྡེ་སྣོད་་་་
ཞེས་གྲགས་པའི་ཆོས་ནི་ཡིད་འཁོར་བ་དང་ཉོན་མོངས་པའི་ཚ་་་
གདུང་ལས་སྐྱོབ་པའི་ཆོས་སྣོད་མིན་ནམ་སྐལ་མེད་ལྟ་སྤྱོད་ཁྱད་་་་
པར་ཅན་བློར་མི་ཤོང་བ་དག་ལ་གསང་ནས་ཚུལ་བཞིན་དུ་སྤྱད་་་
པས་འགྲུབ་པ་ལ་གསང་སྔགས་སུ་བ ཤད་པ་དང༌། ཡུལ་མི་སྤོང་
བར་ལམ་དུ་བྱེད་པའི་མྱུར་བདེའི་ཐབས་མཆོག་ཏུ་འཕགས་པ་རྒྱུ་
འབྲས་ལྷུན་གྲུབ་ཏུ་སྤྱོད་ཚུལ་གཙོ་བོར་སྟོན་པའི་སྔགས་ཀྱི་བརྟུལ་
ཞུགས་འདི་ནི་མ་རྨོངས་པ་དང་ཐབས་མང་བ། དཀའ་བ་མེད་པ།
དབང་པོ་རྣོ་བ་སོགས་ཀྱིས་ཁྱད་པར་དུ་འཕགས་པ་ཡིན་པས་་་་་་
ཕར་ཕྱིན་ཐེག་པ་དང་ལམ་མྱུར་བུལ་གྱི་ཁྱད་ཧ་ཅང་ཆེ། ཆོས་དེ་
སྔགས་ཀྱི་ཐེག་པ་ཡིན་པ་ཁོ་ནས་མི་ཆོག་ལ་གང་ཟག་དེ་སྔགས་ཀྱི་
ཐེག་པ་ལ་ཚུལ་བཞིན་ཞུགས་དགོས་པ་ཡིན། འདི་ནི་སེམས་ཅན་
རང་གི་ལས་དང་སྐལ་བ་ལྡན་མིན་ལ་རག་ལས་ཀྱི་གསང་སྔགས་་་
པ་ཡིན་ཞེས་པའི་མིང་ཐོགས་ཚད་ལ་མཆོག་གི་དངོས་གྲུབ་བདེ་་་
ཀླག་ཏུ་ཐོབ་ཐུབ་པ་ཞིག་མ་གསུངས། དེས་ན། དེང་དུས་མི་ཆོས་
ལ་དད་མིན་ཚང་མས་མདོ་སྔགས་ཀྱི་ཆོས་སྒོར་ཞུགས་ཚུལ་གྱི་་་་་
ཐོག་མའི་ཤེས་བྱ་གསལ་བསྡུས་རེ་འདྲི་རྟོགས་དང་གཟིགས་ཞིབ་་
7



ཀྲེང་མི་རིགས་ཡུལ་སྲོལ་གྲོང་དུ་རྒྱལ་བའི་སྐུ་གཟུགས་ཁ་ཤས་་་་་་
བཞེངས་ནས་བོད་ཀྱི་རིག་གནས་སྒྱུ་རྩལ་ཕྱི་ཡུལ་དུ་དར་ཁྱབ་་་་་
བཏང་ ཁམས་ལི་ཐང་དགོན་དུ་ཐུབ་སྐུ་ཆེན་མོ་མཐོ་ཚད་གཞུ་
འདོམ་བཅོ་ལྔ་ཅན་གྱི་བླུགས་དཔེ་བཅའ་བཞེངས་སོགས་ཀྱིས་་་་་
ཕྱག་རྗེས་རླབས་པོ་ཆེ་གནང་ཡོད། དམ་པ་ཉིད་རང་དགོན་ཁོ་ན་
ལའང་ལོ་རེའི་ནང་ཟླ་བ་ཁ་ཤས་བཞུགས་ཚེ། གར་འཆམ་ཕྱག་རྒྱ་
གདངས་དབྱངས་རོལ་མོ་བཟོ་ཐིག་རྡུལ་མཚོན་གཏོར་རྒྱུན་དང་་་
ལྷ་བྲིས། བླུགས་སྐུ་འབུར་དོད། ཤིང་བརྐོས་སོགས་ཀྱི་ཕྱག་ཁྲིད་
གྲྭ་སློབ་ཡོངས་ལ་གནང་། དེ་བཞིན་དུ་གཙུག་ལག་ཁང་ཆེན་མོ་
དང་༔ སྒྲུབ་གྲྭ་གསར་བཞེངས་གནང་ཞིང་། སྐུ་རྟེན་སྐོར་ལ།
ཐུབ་སྐུ་ཐོག་བརྩེགས་གཉིས་པ་ ་གསེར་ལེབ་བྱུག་ཅན། རྒྱན་དྲུག་
དང་གནས་བརྟན་སྤྲིན་དང་བྲག་རིས་བརྒྱན་པ་། ཁམས་སྤྲུལ་
ཆོས་ཀྱི་ཉི་མའི་འདྲ་སྐུ་བྱིན་ལྡན་ལེགས་ཉེས་དབུ་ཞུ་བཞེས་ཕུད་་་
ཀྱིས་འབྱེད་པ། སློབ་དཔོན་པདྨའི་སྐུ་མི་ཚད་ཙམ། ཆོས་སྐྱོང་
ཡོངས་རྫོགས་ཀྱི་སྐུ་སྨན་འདག་ལས་གྲུབ་པ། བླ་བརྒྱུད་གསེར་
ཕྲེང་ཡོངས་རྫོགས་དང་། སྒྲུབ་ཁང་དུ་རྡོ་རྗེ་འཆང་སྐུ་ཐོག་
བརྩེགས་གཅིག་རྒྱན་དྲུག་དང་ལྡན་པ། འཁོར་གྲུབ་ཐོབ་བརྒྱད་ཅུ་
རྩ་བཞི། མར་མི་དྭགས་གསུམ། འབྲུག་པའི་ཐུགས་དམ་ལྷ་དགུ།
ཀུན་མཁྱེན་དག་སྣང་ཀི་ལ་ཡ་སོགས་གསེར་ལེབ་བྱུག་ཅན། རྒྱ་
ནག་བླུག་སྐུ་རྡོ་རྗེ་འཆང༌། ཏི་ལོ་པ། ནཱ་རོ་པ། མར་མི་དྭགས་
ང



གསུམ༑ ཐུབ་སྐུ། ཐང་རྒྱལ། སྤྱན་རས་གཟིགས་ཕྱག་བཞི་པ།
དཔལ་མགོན་ཕྱག་བཞི་པ། མི་ལའི་སྐུ་ཆེ་ཆུང་སོགས་ཀྱི་བླུགས་
དཔེ་དང༌། ཟངས་གསེར་ལས་གྲུབ་པའི་རྣམ་རྒྱལ་མཆོད་རྟེན་
མཐོ་ཚད་སྨིས་བདུན་ཅན་བཅས་ཕྱག་བཞེས་གནང་བ་དང༌། །
གཞན་ཡང་རྩ་ཆེའི་རྟེན་གསུམ་དང་། ཞལ་འབག་འཆམ་གོས།
རྒྱན་བཀོད། རོལ་ཆས། མཆོད་ཆ་སོགས་བསྡུ་སྒྲུབ་མཛད།
དམ་པ་ཉིད་ཀྱིས་ལྷ་བཟོ་མཛད་ནས་ཡོན་འབུལ་བ་བཞེས་པའི་་་་
སྲོལ་མེད་པ་མ་ཚད། ནང་རྟེན་དང་གྲོན་དངུལ་གྱི་ཞབས་ཞུ་རྒྱུ་
ཆེར་གནང་། མདོར་ན་ཁོང་གིས་རྒྱ་ནག་དང་བོད་ལྗོངས། །
ཁམས་ཕྱོགས་ས་གནས་སོགས་ཀྱི་དགོན་ཁག་དག་ལ་སྐུ་བརྙན་་་་་
བརྒྱ་ཕྲག་ཁ་ཤས་བཞེངས་གནང་མཛད་པའི་ཕྱག་རྗེས་བླ་ན་མེད་
པའི་འབྲས་བུ། དེང་འཛམ་བུའི་གླིང་གི་མཁས་པ་དང་ཞིབ་
འཇུག་པ། སྒྱུ་རྩལ་པ། རིག་གནས་པ། ནང་ཆོས་ཀྱི་མཁན་སྤྲུལ་
བླ་གྲྭ་དུ་མས་ཁོང་གི་ཕྱག་བཟོ་ལ་བསྔགས་བརྗོད་གྱི་མེ་ཏོག་་་་་་་
གཏོར་བཞིན་ཡོད་ལ། འཁྲུལ་མེད་ཀྱི་སྤྲུལ་པའི་ལྷ་བཟོ་ཞེས་བཟོ་
རྒྱལ་གཉིས་པ་སླར་ཡང་མི་ཡུལ་དུ་བསམ་བཞིན་བསྟན་འགྲོའི་་་་
སླད་དུ་ཕེབས་པ་དང་མཚུངས་པ། ཁོང་གི་ལག་རྩལ་ལས་གྲུབ་
པའི་སྐུ་རྟེན་རྣམས་ཇི་སྲིད་བར་འགྲོ་བའི་བསོད་ནམས་ཀྱི་མཆོད་
སྡོང་ཆེན་མོར་བཞུགས་སུ་གསོལ་བ་བགྲང་གིས་མི་ལང༌། མདོར་
ན་ཁོང་གི་སྐུ་ཚེ་གང་པོར་བསྟན་པ་སྤྱི་དང་། ལྷག་པར་རྒྱལ་བ་



སྐྱེས་རྡོ་རྗེ་འཆང་གསང་བ་བསམ་གྱིས་མི་ཁྱབ་པའི་ཡང་ཆེས་་་་་་
གསང་བ་བསམ་གྱིས་མི་ཁྱབ་པའི་བླ་མ་དམ་པ་འདི་ཉིད་ཀྱི་ཡུལ་་
དང་རིགས་དང་ཡབ་དང་ཡུམ་དང་འཁོར་དང་ཆོ་འབྲང་ཅི་ལྟར་
ན། སྔོན་བྱུང་བ་འདས་པ་དཔག་ཏུ་མེད་པའི་དུས་ཀྱི་རྣམ་པར་
བཅད་དུ་མེད་ཅིང༌། ཕྱི་མ་མུར་ཐུག་པ་མེད་པ། རང་བཞིན་གྱི་
རྣམ་པར་དག་པའི་དུས་ཀྱི་ཚེ་ནའང་། འདིའི་གནས་ནི་ཡང་དག་
དོན་གྱི་གསང་བ་བསམ་གྱིས་མི་ཁྱབ་པའི་ཡང་དམིགས་སུ་མེད་
པའི་རང་བྱུང་གི་ཞིང་ཁམས་ ཐོག་མ་དང་མཐའ་མ་མེད་པ།
མཐའ་དང་དབུས་མེད་པ་ལས་ཀྱང་འདས་པ། ངོ་བོ་རང་བཞིན་
གྱིས་རྣམ་པར་དག་པ་ཉིད་རང་བྱུང་ལྷུན་གྲུབ་ཀྱི་གཞལ་མེད་་་་་་
ཁང་ཆེན་པོ་ཡེ་ཤེས་གསང་བ་བསམ་གྱིས་མི་ཁྱབ་པའི་ཡོན་ཏན་་་་
གྱིས་ཉེ་བར་བརྒྱན་པའི་ཕོ་བྲང་རྣམ་པར་དག་པའོ། ། །
འདིའི་རིགས་ནི་རང་བྱུང་རང་བཞིན་གྱི་བྱང་ཆུབ་སེམས་ཀྱི་
ཁམས་སྙིང་པོ་བླ་ན་མེད་པའི་རིགས་སོ། །འདིའི་ཡབ་ནི་རང་
བཞིན་གྱི་ཡེ་ཤེས་ཕྱོགས་ལས་རྣམ་པར་རྒྱལ་བ་ཞེས་བྱ་བའི ་་་་་་་
དཔའ་བོ་ཆེན་པོའོ། །འདིའི་ཡུམ་ནི་རང་བཞིན་གྱི་དབྱིངས་
གསང་བ་བསམ་གྱིས་མི་ཁྱབ་པ་ཞེས་བྱ་བའི་དཔའ་མོ་ཆེན་མོའོ། །
དེའི་སྲས་འདི་ཉིད་ཁྱེའུ་རང་བྱུང་གི་རྡོ་རྗེ་སེམས་དཔའ་བདེ་བ་་་
ཆེན་པོའི་འཁོར་ལོ་གསང་བ་བསམ་གྱིས་མི་ཁྱབ་པའི་ཡང་ཚེས་་་
གསང་བ་བསམ་གྱིས་མི་ཁྱབ་པའི་རྡོ་རྗེ་འཆང་ཆེན་པོ་ཉིད་དེ།
1 O



བཅོས་ལྡན་འདས་འདི་ཉིད་སྐུ་གསུང་ཐུགས་མི་ཟད་པ་རྒྱན་གྱི་་་
འཁོར་ལོ་ཆེན་པོ་དང་། གར་ཆེན་པོའི་ཉམས་མཚན་དང་དཔེ་
བྱད་ཀྱི་ཡན་ལག་གཟི་བརྗིད་ནུབ་པ་མེད་པའི་དཔལ་རྣམས་ནི་་་
ཚད་དུ་མེད་པ་གཞལ་དུ་མ་མཆིས་པ། དམིགས་སུ་མེད་པ་བསམ་
གྱིས་མི་ཁྱབ་པའི་ངོ་བོ་ཉིད་དོ། །དེའི་ཡུམ་ནི་བཅོམ་ལྡན་འདས་
མ་གསང་བ་རང་བཞིན་གྱི་རྣམ་པར་དག་པའི་རྣལ་འབྱོར་མ་་་་་
ཆེན་མོ་དང་གཉིས་སུ་མེད་པའི་བདེ་བ་ཆེན་པོ་རྡོ་རྗེ་མི་ཤིགས་་་་
པའི་རང་བཞིན་ལ་སྙོམས་པར་འཇུག་བཞིན་པའོ། །དེའི་འཁོར་
རྨད་དུ་བྱུང་བ་འདི་ལྟར་ཏེ་འགྲོ་བ་དང་འགྲོ་བ་མེད་པའི་མཚན་་
ཉིད་ཐམས་ཅད་དང་བྲལ་བའི་བཅོམ་ལྡན་འདས་མ་མཁའ་འགྲོ་་
མ་ཆེན་མོ་ཞེས་བྱ་བ་དང་། བྱ་བ་མེད་དང་བྱ་བ་མེད་པ་ལས་གྲོལ་
བའི་བཅོམ་ལྡན་འདས་མ་ལ་མ་ཆེན་མོ་དང༌། སྐྱེ་བ་དང་སྐྱེ་བ་
མེད་པ་ལས་གྲོལ་བའི་བཅོམ་ལྡན་འདས་མ་དུམ་སྐྱེས་མ་ཆེན་མོ་་་
དང། གཟུགས་ཅན་དང་གཟུགས་ཅན་མ་ཡིན་པ་ལས་རྣམ་པར་
གྲོལ་བའི་བཅོམ་ལྡན་འདས་མ་གཟུགས་ཅན་མ་ཆེན་མོ་ཞེས་བྱ་་་་
བ་ལ་སོགས་ཏེ། ཡེ་ཤེས་དབྱིངས་ཀྱི་རྣལ་འབྱོར་མ་ཆེན་མོ་བསམ་
གྱིས་མི་ཁྱབ་པ་རྣམས་དང་། རབ་ཏུ་ཞི་བ་དང་གཏུམ་པ་ལས་
རྣམ་པར་གྲོལ་བའི་བཅོམ་ལྡན་འདས་མ་ཆེན་མོ་རབ་གཏུམ་མ་་་་
ཞེས་བྱ་བ་ལ་སོགས་སྐུ་གསུང་ཐུགས་ཀྱི་རྣལ་འབྱོར་མ་ཆེན་མོ།
བསམ་གྱིས་མི་ཁྱབ་པ་རྣམས་དང་། མཚན་ཉིད་དང་མཚན་ཉིད་



མེད་པ་ལས་རྣམ་པར་གྲོལ་བའི་བཅོམ་ལྡན་འདས་ཐོད་པ་ཆེན་་་་
པོ་ལ་སོགས་ཏེ། དཔའ་བོ་བསམ་གྱིས་མི་ཁྱབ་པ་རྣམས་དང་། དེ་
ལྟར་མཁའ་འགྲོ་མ་དང་མཁའ་འགྲོའི་ཚོགས་རེ་རེ་ལའང་འཁོར་
དཔག་ཏུ་མེད་པ་དང་བཅས་པས་ཉེ་བར་བསྐོར་ཏེ། མི་ཟད་པའི་
རྡོ་རྗེ་ངོ་བོ་ཉིད་ཀྱི་གསང་བ་བསམ་གྱིས་མི་ཁྱབ་པ་ལས་ཀྱང་་་་་་
འདས་པའི་ཆོས་ཀྱི་འཁོར་ལོ་ཆེན་པོ་རྒྱུན་ཆད་མེད་པར་སྐོར་་་་་
བཞིན་པའི་ཚུལ་ནི་དུས་གསུམ་གྱི་རྒྱལ་བ་ཐམས་ཅད་ཀྱིས་ཀྱང་་་་
སྤྱོད་ཡུལ་མིན་ཞེས་གསུངས།
ཨེ་མ་ཧོ་ཤིན་ཏུ་ཟབ་པའོ། །ཨེ་མ་ཧོ་རབ་ཏུ་གསང་བའོ། །ཨེ་
མ་ཧོ་རྨད་དུ་བྱུང་བའོ། །བཅོམ་ལྡན་འདས་ཉིད་ཆོས་ཀྱི་སྐུ་དང་
ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་ཡི་མཛད་པ་དང་་་་་་
ཕྲིན་ལས་ཀྱི་ཚུལ་དང་བྱང་ཆུབ་སེམས་དཔའི་ཚུལ་དང་ཉན་ཐོས་
ཀྱི་ཚུལ་དང་རང་སངས་རྒྱས་ཀྱི་ཚུལ་དང་རྡོ་ཤིང་དང་ཆུ་ཟམ་་་་་
སོགས་ཀྱི་ཚུལ་གྱིས་འཇིག་རྟེན་ཀུན་ལ་ཁྱབ་པའི་འཕྲིན་ལས་སྣ་་་་
ཚོགས་འཇུག་པའི་ཚུལ་ནི་དུས་གསུམ་གྱི་རྒྱལ་བ་ཐམས་ཅད་ཀྱི་་་་
སྤྱོད་ཡུལ་མ་ཡིན་ཞིང་རྒྱལ་བའི་སྲས་རྣམས་ཀྱིས་ཀྱང་བརྗོད་དུ་་་
མི་བཏུབ་ཅེས་གསུངས་ན་གཞན་གྱིས་ལྟ་ཅི་ཞིག་སྨོས། པཅོམ་
ལྡན་འདས་ཐིག་ལེ་ཆེན་པོ་དེ་ཉིད་ལོངས་སྤྱོད་རྫོགས་པ་ཆེན་པོ་་་
ལྟར་ན། རིགས་བསྡུས་རྡོ་རྗེ་འཆང་ཞལ་ཕྱག་གི་རྣམ་པ་སྣ་ཚོགས་
སུ་སྣང་བ་ནི་བརྡར་བརྟག་གི་རྡོ་རྗེ་འཆང་ཆུ་ཡི་ཟླ་བ་ལྟ་བུ་བདེ་་་



ཆེན་མཆོག་གི་རང་གཟུགས་ཡིན་ལ། དོན་ནི་ཐབས་ཤེས་ཟུང་
འཇུག་གཅིག་ཀུན་འགྲོ་གཞོམ་མེད་མཆོག་ཏུ་གསང་ཆེན་ཁ་སྦྱོར་་་
བདེ་བ་དམ་པ། དཔེ་མེད་ལྷན་སྐྱེས་ཡེ་ཤེས་གདོད་མའི་དེ་ཁོ་ན་
ཉིད་འདི་བྱེ་བྲག་ཏུ་ཁམས་དྲུག་ལྡན་རྡོ་རྗེའི་ལུས། གདོད་ནས་
སངས་རྒྱས་ཀྱི་ངོ་བོར་གྲུབ་པ་གཞི་དངོས་པོ་གཤིས་ཀྱི་རྡོ་རྗེ་་་་་་་
འཆང་། ཟུང་འཇུག་ཡེ་ཤེས་མཆོག་གི་མཐའ་ལ་ཡང་དག་པར་
སྤྱོད་པ་ལམ་གྱི་རྡོ་རྗེ་འཆང་། བདེ་ཆེན་ལྷན་སྐྱེས་ཡེ་ཤེས་མངོན་
དུ་གྱུར་པ་འབྲས་བུ་རྡོ་རྗེ་འཆང་ཞེས་བྱ་ལ་འབྲས་བུ་ཡང་ཐབས་
ཀྱི་གནད་ཟབ་མོས་ཚེ་གཅིག་གམ། ལོ་གསུམ་ཕྱོགས་གསུམ་མམ།
ཟླ་བ་དྲུག་གམ། སྐད་ཅིག་གཅིག་ཙམ་གྱིས་ཀྱང་མངོན་བྱེད་པར་
རུང་སྟེ་དེས་ན་བླ་ན་མེད་པའོ། ། །
རིམ་གྱིས་ལམ་དང་རྟོགས་པ་མཐར་ཐུག་པའི་རྡོ་རྗེ་འཆང་་་
ཐབས་ཀྱིས་འབད་པ་ཆུང་ངུས་གྲུབ་ཏེ་གྲུབ་མ་གྲུབ། ཕན་གནོད་
ལེགས་ཉེས། རེ་དོགས་ལ་སོགས་གདོད་ནས་དག་པ། ཐམས་ཅད་
རང་ས་རང་ཉིད་རྣམ་པར་གྲོལ་བ་རྒྱལ་བ་རྡོ་རྗེ་འཆང་གི་དཀྱིལ་
འཁོར་གྱི་འཁོར་ལོ་བསམ་གྱིས་མི་ཁྱབ་པ་ཉིད་ཡིན་ནོ། །ཤིན་ཏུ་
རྒྱ་ཆེ་བའི་ཚུལ་གྱིས་གསང་སྔགས་ཀྱི་ཆོས་འཁོར་སྐོར་བ་རྣམས་་་
ཀྱང༌། སྟོན་པ་སྤྲུལ་པའི་སྐུ་ཤཱཀྱའི་རྒྱལ་པོ་འདི་ཉིད། ཁ་སྦྱོར་ཡན་
ལག་བདུན་ལྡན་གྱི་ལོངས་སྤྱོད་རྫོགས་སྐུའི་ཚུལ་དང༌། མཆོག་གི་
སྤྲུལ་སྐུའི་ཚུལ་གྱིས་རྗེས་སུ་གནང་བ་དང་། བྱིན་གྱིས་བརླབས་



པའི་ཚུལ་གྱིས་དུས་རྒྱུན་ཆད་མེད་པར་གདུལ་བྱ་རིག་པ་འཛིན་་་་་
པ་དཔའ་བོ་དང༌། རྣལ་འབྱོར་མའི་ཚོགས་ལ་བརྗོད་བྲལ་རང་
བཞིན་རང་སྒྲ་ཐམས་ཅད་པའི་སྒྲ་བརྙན་གྱི་ཚུལ་གྱིས་གནས་ཀྱི་་་་
སྣང་བ་ཐ་དད་པ་རྣམས་སུ་བསྐོར་བའོ། ། །
རྒྱུད་སྡེ་བཞི་ཡི་ཆོས་འཁོར་བསྐོར་ཚུལ་ལས། བྱ་བའི་རྒྱུད་ནི།
སྟོན་པ་མཆོག་གི་སྤྲུལ་པའི་སྐུས་འོག་མིན་དུ་འཇམ་དཔལ་སོགས་
ལ་བསྟན་ཅིང་སུམ་ཅུ་རྩ་གསུམ་དང་མི་ཡུལ་དང་ལྕང་ལོ་ཅན་དུ་
གསུངས་པར་བཤད། སྤྱོད་པའི་རྒྱུད་ཀྱང་གཙོ་བོར་འོག་མིན་ཆེན་
པོ་དང་སུམ་ཅུ་རྩ་གསུམ་སོགས་སུ་བསྟན། རྣལ་འབྱོར་རྒྱུད་ནི།
སྟོན་པ་འོག་མིན་སངས་རྒྱས་ནས་ལོངས་སྐུ་ཆུང་ངུའམ་སྤྲུལ་སྐུ་་་
རྣམ་སྣང་རི་རབ་ཀྱི་རྩེ་མོར་གཤེགས་ནས་དེ་བཞིན་གཤེགས་པའི་
དཀྱིལ་འཁོར་སྤྲུལ་བཤད་མཛད་པའི་ཚུལ་གྱིས་གཙོ་བོར་་་་་་་
གསུངས་པ་དང༌། གཞན་འཕྲུལ་དབང་བྱེད་ཀྱི་གནས་སོགས་སུ་
མ་ངེས་པར་བསྟན་པར་མཛད། རྣལ་འབྱོར་བླ་མེད་ཀྱི་རྒྱུད་ནི།
འོག་མིན་དང༌། དགའ་ལྡན་དང༌། རི་རབ་ཀྱི་རྩེ་དང་། དཔལ་
ལྡན་འབྲས་སྤུངས་སོགས་གནས་ཀྱི་བྱེ་བྲག་ཀུན་རྫོབ་པའི་དབྱེ་བ་
བསྟན་པ་དང་། རྡོ་རྗེ་བཙུན་མོའི་བྷ་ག་དང༌། བདེ་བ་ཆེན་པོའི་
གནས་དང་། ཆོས་ཀྱི་འབྱུང་གནས་དང་། ཐར་པ་ཆེན་པོའི་ཕོ་
བྲང་སོགས་སྤྲོས་མཚན་གྱི་ཡུལ་ཐམས་ཅད་ལས་འདས་པ་ཆོས་ཀྱི་
དབྱིངས་འགྱུར་བ་མེད་པ་དོན་དམ་པའི་གནས་རྣམས་སུ་སྟོན་པ་



དཔལ་འཁོར་ལོ་སྡོམ་པ་དང་དགྱེས་པ་རྡོ་རྗེ་དང་། དུས་ཀྱི་འཁོར་
ལོ་ལ་སོགས་པའི་སྐུར་བཞེངས་ནས། ཇི་སྐད་དུ། ཨེ་ཡི་ཆ་བྱད་
བཟང་པོ་གང་། །དབུས་སུ་བམ་གྱིས་རྣམ་པར་བརྒྱན། །བདེ་བ་
ཐམས་ཅད་ཀྱི་ནི་གནས། །སངས་རྒྱས་རིན་ཆེན་ཟ་མ་ཏོག །བདེ་
བ་ཅན་དུ་རྟག་ཏུ་བཞུགས། །འཆད་པ་པོ་ང་ཆོས་ཀྱང་ང་། །རང་
གི་ཚོགས་ལྡན་ཉན་པ་ང་། །འཇིག་རྟེན་སྟོན་པའི་སྒྲུབ་བྱ་ང་། །
འཇིག་རྟེན་འཇིག་རྟེན་འདས་པ་ང་། །ཞེས་སོགས་གསལ་བར་
བསྟན་པ་ལྟར་། སྟོན་འཁོར་ཐ་མི་དད་པ་བདེ་བ་ཆེན་པོ་གཅིག་
གི་རང་བཞིན་ལས་རྡོ་རྗེ་ནཱ་ད་མི་ཤིགས་པའི་སྒྲའི་གསང་བ་ཆེན་་
པོས་ཆོས་ཀྱི་འཁོར་ལོ་དུས་རྟག་ཏུ་བསྐོར་བ་མཛད་པའོ། །
དེ་ལྟར་མདོ་སྔགས་ཀྱི་ཆོས་འཁོར་བསྐོར་བ་ལ་བཀའ་ཡི་་་་་
སྡུད་པ་པོ་སོ་སོར་གསུངས་པ་ཡོད་ཀྱང༌། དོན་གྱི་བདེ་བར་
གཤེགས་པའི་བསྟན་པ་མཐའ་དག་འཛིན་པ་པོ་ནི་གསང་བའི་་་་
བདག་པོ་ཉིད་སྟོན་པ་ཉིད་ཀྱི་ཐུགས་རྡོ་རྗེ་ལས་ལོགས་ཤིག་ཏུ་་་་
མེད་པ་ཡིན་ནོ། །སྟོན་འཁོར་དགོངས་པ་གཅིག་གྱུར་བསམ་མི་
ཁྱབ། །ཞིང་ཁམས་རབ་འབྱམས་སྔགས་ཀྱི་གདུལ་བྱ་ལ། །གསུངས་
པའི་རྒྱུད་སྡེའང་བསམ་གྱིས་མི་ཁྱབ་ན། །སྐྱེ་བོ་ཇི་ལྟར་མཁས་ཀྱང་
བློས་དཔྱད་དམ། །ཅེས་གསུངས་སོ། །
སྤྱིར་བོད་དུ་དར་བའི་སྒྲུབ་བརྒྱུད་སོ་སོའི་རྩ་བའམ་ཁུངས་་་
ནི་རྒྱལ་བའི་བཀའ་མདོ་རྒྱུད་ཡིན་པས་ཚང་མ་བཀའ་ཡིན་ལ་་་་་་
15



འདིར་ཡོངས་གྲགས་སུ་བཀའ་བརྒྱུད་པ་ཞེས་པའི་མཚན་དོན་ངོ་་
མ་ནི་རྒྱལ་བ་རྡོ་རྗེ་འཆང་དངོས་ལ་ཏེ་ལོ་པས་ཐུན་མོང་མ་ཡིན་་་
པའི་ཆོས་མཐའ་དག་གསན་པས། བྷཾ་ག་ལ་རུ་སངས་རྒྱས་མཇལ། །
ཞེས་གསུངས་པ་དང༌། དེའི་སྐབས་ཀྱི་མི་རྣམས་ཀྱིས་འདི་ལ་མི་ཡི་
བླ་མ་མེད་སྙམ་པ་སེལ་བའི་ཕྱིར་དུ་བཀའ་བཞི་བརྒྱུད་པའི་བླ་མ་
བསྟེན་པ་ཡིན་ལ། དེ་ཡང་བཀའ་བབས་དང་པོ་ལ། ས་ར་ཧ། ཀླུ་
སྒྲུབ། ཨཱརྱ་དེ་བ། ཟླ་བ་གྲགས་པ། མ་ཏཾ་གི་སྟེ་དེ་དག་ནི་ཕ་བརྒྱུད་
རླུང་གཙོ་བོར་སྟོན་པ་ཤར་གྱི་བཀའ་བབས་དང༌། ལུ་ཡི་པ། ཌི་གི་
པ། དཱ་རི་ཀ་པ། སུ་ཁ་དྷ་རི་རྣམས་ནི་གཞན་ལུས་ཤེས་རབ་ལ་
སོགས་པའི་བཀའ་དྲིན་རྙེད་པའི་ལྷོ་ཡི་བཀའ་བབས། ཌོམྦི་པ། བཱི་
ན་པ། ལྭ་བ་པ། ཨིནྡྲ་བྷཱུ་ཏི་རྣམས་ནི་རྨི་ལམ་དང་བར་དོའི་
གདམས་པ་རྙེད་པ་ནུབ་ཀྱི་བཀའ་བབས་དང་། སུ་ཁ་མ་ཧཱསིདྷི།
ཐང་ལོ་པ། ཤིང་ལོ་པ། ཀཎྜ་རི་པ། ཛཱ་ལནྡྷ་ར་པ། ཙཱརྱ་པ་རྣམས་ནི་
གཏུམ་མོ་དང་འཕོ་བ་གྲོང་འཇུག་གཙོ་བོར་གྱུར་པ་བྱང་གི་་་་་་་་
བཀའ་བབས་ཏེ་བཀའ་བབས་བཞི་ཡི་བརྒྱུད་ཚུལ་ཡིན་པ་དང་།
དེ་མིན་ད་དུང་བརྒྱུད་ཚུལ་གཞན་ཞིག་ལ་བྲམ་ཟེ་སྒྲ་ཅན་ཟིན་་་་
ནམ་ས་ར་ཧ། སློབ་དཔོན་ཀླུ་སྒྲུབ། ཤཱ་བ་རི། ལུ་ཡི་པ། མངའ་
བདག་མི་ཏྲི་པ། སློབ་དཔོན་ཨཱརྱ་དེ་བ། སློབ་དཔོན་རྟ་དབྱངས།
དཔལ་ལྡན་ཟླ་བ་གྲགས་པ་རྣམས་ནི་ཕྱག་རྒྱ་ཆེན་པོའི་བཀའ་་་་་་
བབས་དང༌། སློབ་དཔོན་བི་རཱུ་པ། ནག་པོ་བི་རཱུ་པ། སློབ་དཔོན་
16



ཌོམྦི་པ་རྣམས་ནི་གཏུམ་མོའི་བཀའ་བབས། སློབ་དཔོན་བཱི་ན་པ།
བི་ལ་སྱཱ་བཛྲ། རྡོ་རྗེ་དྲིལ་བུ་པ། སློབ་དཔོན་ལྭ་བ་པ། ཨིནྡྲ་བྷུ་ཏི།
ཛ་ལནྡྷ་རི། ནག་པོ་སྤྱོད་པ། སློབ་དཔོན་གྲགས་པ་བཟང་པོ། རྣམ་
རྒྱལ་སྲུང་བ། སློབ་དཔོན་པདྨ་བཛྲ་ཆེན་པོ། ཡན་ལག་མེད་པའི་རྡོ་
རྗེ། སློབ་དཔོན་མཚོ་སྐྱེས་རྡོ་རྗེ། སློབ་དཔོན་ཀུ་ཀུ་རི་པ། སློབ་
དཔོན་ཏེ་ལོ་པ། ཇོ་བོ་ནཱ་རོ་པ་རྣམས་ནི་འོད་གསལ་གྱི་བཀའ་
བབས་སུ་ཡང་གསུངས་ཡོད་དོ། །
དེ་ལྟ་བུའི་རྒྱ་གར་འཕགས་པའི་ཡུལ་ནས་བོད་ཀྱི་ལོ་ཙཱ་བ་་་་་
ཆེན་པོ་མར་པ་ཆོས་ཀྱི་བློ་གྲོས་ཞེས་བྱང་ཕྱོགས་ཁ་བ་ཅན་འདུལ་་
བའི་རྒྱལ་ཚབ་ཏུ་མངའ་གསོལ་བའི་སྐྱེས་བུ་དམ་པ་དེས་དྲངས་་་
ཏེ་སྤེལ་བའི་ཟབ་ལམ་ཕྱག་རྒྱ་ཆེན་པོའི་གདམས་པའི་བདུད་རྩིའི་
རྒྱུན་མ་ཉམས། དངོས་གྲུབ་ཀྱི་རྒྱ་མཚོ་ཁ་མ་བྲིས། བྱིན་རླབས་ཀྱི་
བརྒྱུད་པ་ཟམ་མ་ཆད་པའི་ཆོས་ཟབ་མོའི་བསྟན་པ་འཁོར་བ་ཇི་་་
སྲིད་དུ་བཞུགས་ནས། སེམས་ཅན་ཡོད་དོ་ཅོག་མཐར་ཐུག་སྐུ་
བཞིའི་གོ་འཕང་ལ་གཞོལ་བར་མཛད་པའི་བརྒྱུད་པ་འདི་ཉིད་ལ་
མཚན་དང་དོན་མཚུངས་པའི་རྒྱལ་བ་བ ཀའ་བརྒྱུད་པ་ཞེས་ཞུ་བ་
འདིའོ། །



དཔལ་ས་ར་ཧ་པའི་རྣམ་ཐར།
དེ་ཡང་འདིར་ཐོག་མར་སྔགས་གསར་མའི་གྲུབ་ཐོབ་ཐམས་་
ཅད་ཀྱི་མཆོག་ཏུ་གྱུར་པ་སྤྱི་མེས་ཆེན་པོ་དཔལ་ས་ར་ཧ་པའི་རྣམ་
ཐར་རགས་བསྡུས་ཞིག་ཞུ་དགོས་ཡོད་པ་ལ། བླ་མེད་དོན་རྫོགས་
འདུས་པའི་རྒྱུད་ལས། ང་ནི་མྱ་ངན་འདས་འོག་ཏུ། །ལོ་ནི་བརྒྱ་
དང་བཅུ་གཉིས་ན། །ཅིག་ཅར་མཆོག་གི་སྐལ་བ་ཅན། །ས་ར་ཧ་
ཞེས་བྱ་བ་འབྱུང་། །རྐྱེན་བྲལ་གསུམ་གྱི་དོན་རྟོགས་ནས། །སངས་
རྒྱས་ས་ལ་དེ་ཉིད་འགྲོ། །ཞེས་འདྲེན་པ་སྤྱན་སྔ་ལྷ་གཟིགས་པས་
གསུངས། གྲུབ་ཐོབ་ཆེན་པོ་དེ་ཉིད་ནི་ལྷོ་ཕྱོགས་བེ་ཏའི་ཡུལ་དུ་
བྲམ་ཟེ་ཆེན་པོ་ཞིག་ལ་སྲས་ལྔ་ཡོད་པའི་ཐ་ཆུང་ཡིན། བྲམ་ཟེའི་
རིག་པ་ལ་ཤིན་ཏུ་མཁས་པར་གྱུར། རྒྱལ་པོ་མ་ཧཱ་བ་ལས་བཀུར།
ཉིན་ཞིག་བུ་སྤུན་ལྔ་སྐྱེད་ཚལ་དུ་སྐྱོ་སངས་ལ་བྱོན་པ་ལས། བྲམ་
ཟེའི་བུ་མོ་ཕུལ་དུ་བྱུང་བ་བཞི་དང་རིགས་ངན་མ་གཅིག་འདུག་་་
པ་ལ། གང་ནས་ཀྱང་མ་འོང་ཞེས་སོགས་དྲི་ལན་གྱི་ཆོས་བསྟན་
པས་ཁོང་དུ་ཆུད་ཅིང་ཕུ་བོ་བཞི་བྲམ་ཟེ་མོ་རེ་དང་བཅས་མཁའ་་
སྤྱོད་དུ་ཡལ་ལོ། །
དེར་ཐ་ཆུང་སྐྱོ་བར་གྱུར་ཏེ་ཡུལ་དབུས་སུ་གནས་བརྟན་་་་་
ནག་པོ་ཞེས་པ་ལས་རབ་ཏུ་བྱུང་མཚན་སྒྲ་ཅན་འཛིན ་ག སོལ།
18



དེར་ཚུལ་ཁྲིམས་རྫོགས་ཅིང་མཁས་པ་ཟླ་མེད་པར་གྱུར། དཔལ་
ནཱ་ལནྡྲའི་མཁན་པོ་མཛད། ལན་ཅིག་སྐྱེད་ཚལ་དུ་བྱོན་པས། སྔར་
གྱི་མནའ་མ་བཞིས་དཀྱིལ་འཁོར་བཤམས། ཚོགས་ཀྱི་འཁོར་ལོ་
བྱེད་པར་གཟིགས། ཐོད་པར་ཆང་སྣ་མི་འདྲ་བ་བཞི་བྱིན་པ་ཅུང་
ཟད་འཐུང་བས། དགའ་བཞིའི་ཡེ་ཤེས་སྐྱེས། བྲམ་ཟེ་མོ་བཞི་
རིགས་བཞིའི་མཁའ་འགྲོ་དངོས་སུ་གྱུར་ཏེ་དབང་བཞི་བསྐུར།
སྔར་གྱི་རིགས་ངན་མ་དེ་ནི་རྡོ་རྗེ་རྣལ་འབྱོར་མ་ཡིན་པས་དེས་་་་
ཁྱོད་ཀྱི་བླ་མ་འདི་ན་གསུངས་ནས་ནམ་མཁའ་ལ་གཟིགས་པས།
ལྷ་སྲས་བདེ་བའི་མགོན་པོ་ཞེས་སམ་བློ་གྲོས་རིན་ཆེན་ཞེས་བྱ་བ་་
དེ་དང་དཔལ་རྟ་མགྲིན་བྱོན་ནས་ཕྱག་རྒྱ་ཆེན་པོ་ཅིག་ཅར་བའི་་་
གདམས་པ་མཐའ་དག་གནང་། དེར་ལུས་ཆང་གིས་ར་རོ། ངག་རྡོ་
རྗེའི་གླུས་ར་རོ། སེམས་ལྷན་སྐྱེས་ཡེ་ཤེས་ཀྱིས་ར་རོ་སྟེ། དུ་མ་རོ་
གཅིག་རྒྱ་མཚོ་འདྲ། །བདེ་ཆེན་གདལ་བའི་ངང་ལ་ལུས། །ཅིར་
སྣང་ཕྱག་རྒྱ་ཆེན་པོར་ཤར། །ཉམ་ང་མེད་པའི་ངང་ལ་ལུས། །གཞི་
མེད་སྤྱོད་པ་སྨྱོན་པ་འདྲ། །བདག་འཛིན་བྲལ་བའི་ངང་ལ་ལུས། །
ཞེན་པ་རང་ལོག་བུ་ཆུང་འདྲ། །སྣང་ལ་མ་ཞེན་ངང་ལ་ལུས། ཁར་
སང་ཕན་ཆད་བྲམ་ཟེ་མིན། །གཙང་སྦྲ་བྱེད་པའི་བྲམ་ཟེ་ཡིན། །དེ་
རིང་ཕྱིན་ཆད་བྲམ་ཟེ་ཡིན། །དོན་གྱི་བྲམ་ཟེ་གཙང་སྦྲ་ཆེ། ཁར་
སང་ཕན་ཆད་དགེ་སློང་མིན། །དཀའ་ཐུབ་བྱེད་པའི་དགེ་སློང་
ཡིན། །དེ་རིང་ཕྱིན་ཆད་དགེ་སློང་ཡིན། །དོན་གྱི་དགེ་སློང་དཀའ་



ཐུབ་ཆེ། །ཞེས་སོགས་གསུངས་ཏེ་ཡུལ་སྣ་ཚོགས་སུ་ཚོང་འདུས་སུ་
བྱོན་པས། ལྷོ་ཕྱོགས་མ་ར་ཧ་ཎ་ཞེས་པར་མདའ་མཁན་མ་མདའ་
བྱེད་པ་ལ་གཟིགས་པས་སྣང་བ་ཐམས་ཅད་བརྡར་ཤར། ཞིང་གི་
རྣལ་འབྱོར་མ་མདའ་མཁན་གྱི་བུ་མོ་ཕྱག་རྒྱུར་བཞེས་ནས་སྤྱོད་་་་
པ་མཛད། མཚན་ཡང་ས་ར་ཧ་པ་སྟེ་མདའ་བསྣུན་པ་ཞེས་གྲགས།
སྔོན་དགེ་འདུན་ཐམས་ཅད་ཀྱི་གནས་བརྟན་པ་ཡིན་པས་རྒྱལ་པོ་
དང་བྲམ་ཟེ་སོགས་ཀྱིས་འཕྱས་པས། སློབ་དཔོན་མདའ་སྲོང་
བཞིན་དུ། ཀྱེ་ལགས་ང་ནི་བྲམ་ཟེ་སྟེ། །སྨུག་མཁན་མ་དང་ལྷན་
ཅིག་སྤྱོད། །རིགས་དང་མི་རིགས་ངས་མ་མཐོང་། །དགེ་སློང་མགོ་
བྲེག་བརྟུལ་ཞུགས་འཛིན། །ཆུང་མར་བཅས་ཏེ་ལྷན་ཅིག་རྒྱུ། །
ཆགས་དང་ཆགས་བྲལ་དབྱེར་ཡོད་མིན། །མི་གཙང་འདིར་ནི་
རྣམ་རྟོག་སྟེ། །འདི་ལྟར་གཞན་གྱིས་མི་ཤེས་སོ། །སྦྲུལ་གདུག་ལྟ་
བུའི་སྐྱེ་བོ་ནི། །ཞེས་སོགས་དོ་ཧའི་གླུ་མང་པོ་བླངས། ཐམས་ཅད་
ཀྱིས་བྲམ་ཟེའི་རིགས་དང་གནས་བརྟན་རྒྱལ་ཚབ་ཆེན་པོའི་ཚུལ་་
ལས་ཉམས་སོ་ཞེས་སྐུར་བ་བཏབ་པ་ན། དམངས་དང་བཙུན་མོ་
རྒྱལ་པོ་རྣམས་ལ་རིམ་བཞིན་དོ་ཧ་སྐོར་གསུམ་གླུར་བླངས་པས་་་
རྒྱལ་པོ་ལ་སོགས་སྟོང་ཕྲག་ལྔས་གནས་ལུགས་ཀྱི་དོན་མངོན་སུམ་
དུ་གྱུར། དེ་སོགས་འགྲོ་བ་མང་པོའི་དོན་མཛད་དེ་སྐུ་ལུས་དེ་ཉིད་
ཀྱིས་སངས་རྒྱས་ཀྱི་ཞིང་གཞན་དུ་གཤེགས་པ་དང༌། ཀུན་མཁྱེན་
པད་དཀར་གྱིས་དཔལ་གྱི་རི་ལ་གཤེགས་ནས་ད་ལྟའི་བར་དུའང་



བཞུགས་ཞེས་གསུངས་སོ། །ཕྱིས་དོ་ཧའི་གཞུང་གསུམ་ཏཱ་ལའི་ལོ་
མར་བྲིས་པ་སྒྲ་མཁན་སྤུན་གཉིས་ཀྱི་ལག་ཏུ་བབས་པ་ནས་དར་་་
བར་གྲགས་སོ། །
དཔལ་ཏེ་ལོ་པའི་རྣམ་ཐར།
དེ་ནས་དཔལ་ཏཻ་ལོ་པ་ཞེས་པས་རྡོ་རྗེ་འཆང་དངོས་ལས་་་་་
ཆོས་ཀུན་གསན། རྡོ་རྗེ་ཕག་མོའི་གསང་བའི་སྒོ་ཀུན་ཕྱེས་ནས།
རྒྱུད་ཐམས་ཅད་ཀྱི་བདག་པོར་གྱུར་པ། དཔལ་འཁོར་ལོ་བདེ་
མཆོག་མི་ཡི་གཟུགས་སུ་བསྟན་པའི་རྣལ་འབྱོར་པ་ཆེན་པོ་དེ་་་་་་
ཉིད་ཀྱི་རྣམ་ཐར་ཉུང་ངུ་ཞིག་ཞུ་བ་ལ། ཤར་ཟ་ཧོར་ཡུལ་གྱི་བྱེ་
བྲག་ཛ་གོ་ར་ཞེས་པའི་ཡུལ་དུ་ཡབ་བྲམ་ཟེ་ཆེན་པོ་རབ་གསལ་་་་
དང་ཡུམ་བྲམ་ཟེ་མོ་གསལ་བ་ལ་བུ་འདོད་ནས་དཀོན་མཆོག་ལ་་་
མཆོད་པ་ཆེན་པོ་བྱས་པས། ཁྱེའུ་ཞིག་བཙས་མ་ཐག་ཡུལ་ཐམས་
ཅད་འོད་ཀྱིས་གང་བར་གྱུར་ཞིང༌། བྲམ་ཟེ་མཚན་མཁན་གྱིས་
ཀྱང་ལྷ་ཀླུ་གནོད་སྦྱིན་འཁོར་ལོས་བསྒྱུར་བ་སངས་རྒྱས་རྣམས་ཀྱི་
མཚན་སྣ་ཚོགས་པར་འགྱུར་བས་ལུང་བསྟན་མ་ནུས་ཏེ། འཁྲུངས་
པའི་ལྟས་ལས་གསལ་བའི་འོད་ཅེས་བཏགས་ནས་གཅེས་པར་་་་་
སྐྱོངས་ཤིག་རང་བཞིན་གསལ་བར་འགྱུར་རོ་ཞེས་ཟེར། དེར་
དབེན་པར་རིག་བྱེད་ཀྱིས་སྲིད་པ་བཅུད་ཀྱིས་གསོ་ཞིང་སྐྱེད་པའི་



བུའི་ལུས་ལ་གྲིབ་མ་ཞིག་བྱུང་བར་ཕྱིར་བལྟས་པས་བུད་མེད་མི་
སྡུག་པའི་མཚན་མ་སོ་བདུན་ཡོད་པ་ཞིག་ན་རེ། གཅེས་པར་སྐྱོང་
བས་མི་འཆི་བའི་ས་ཕྱོགས་གང་ནའང་ཡོད་མ་ཡིན་ཟེར་བར། ཇི་
ལྟར་བྱས་ན་མི་འཆི་བྱས་པས། མ་ཧེ་སྐྱོང་ཞིང་ཡི་གེར་ལྟོས། །
མཁའ་འགྲོ་མ་ཡིས་ལུང་བསྟན་འགྱུར། །ཟེར་སྟེ་མི་སྣང་བར་སོང་།
དེར་བུ་དེ་ལོ་གཅིག་ལོན་པ་ན་གཞན་གྱི་ལོ་བཅུ་གསུམ་ཙམ་གྱི་་་༌་
ཚད་དུ་གྱུར། མ་ཧེའི་ཁྱུ་མདུན་དུ་བཀོད་ཁོལ་པོ་དང་བཅས་ཤིང་
ཤ་པའི་སྡོང་པོ་ལ་རྒྱབ་བརྟེན། མ་ཧེ་སྐྱོང་བཞིན་ཡི་གེ་སྦྱོང་སྟེ་
གནས་ཚེ། སྔར་གྱི་བུད་མེད་མི་སྡུག་པ་དེ་འོང་ནས་ཁྱོད་སུ་ཡིན་
ཡུལ་དང་ཕ་མ་གང་ཞེས་འདྲི་བ་ལ། ལན་ཇི་བཞིན་སྨྲས་པས་ཁྲོས་
ཏེ་ཐམས་ཅད་ལོག་པར་སྨྲའམ་ཟེར་བར། འོ་ན་ཁྱོད་ཀྱིས་སྨྲས་
ཤིག །དེས་སྨྲས་པ། ཡུལ་ནི་ཤར་ཕྱོགས་ཛ་གོར་མ་ཡིན་ནུབ་ཕྱོགས་
ཨོ་རྒྱན་གནས་ཀྱི་གཙོ། །ཕ་ནི་བྲམ་ཟེ་རབ་གསལ་མ་ཡིན་འཁོར་
ལོ་བདེ་མཆོག་བདེ་བའི་མཆོག །མ་ནི་བྲམ་ཟེ་གསལ་བ་མ་ཡིན་རྡོ་
རྗེ་ཕག་མོ་བདེ་གཤེགས་ཡུམ། །སྲིང་མོ་རབ་མཛེས་གསལ་སྒྲོན་མ་
ཡིན་བདེ་སྟེར་ང་ནི་ཁྱོད་ཀྱི་སྲིང༌། ཁྱོད་ནི་ཁྱེའུ་གསལ་འོད་མ་
ཡིན་རིགས་ཀུན་ཁྱབ་བདག་རྡོ་རྗེ་འཆང་། །ཤིང་ནི་ཤ་པའི་སྡོང་
པོ་མ་ཡིན་ཡིད་བཞིན་གྲུབ་པའི་དཔག་བསམ་མཆོག །མ་ཧེ་ཁྱིམ་
གྱི་ཉེ་འཁོར་མ་ཡིན་ཉམས་མྱོང་སྣ་ཚོགས་རེ་འདོད་སྦྱིན། །ཡི་གེ་
ཐ་སྙད་དོན་འཚོལ་མ་ཡིན་སྙན་བརྒྱུད་ཡི་གེ་མེད་པ་འཚོལ། །ཞེས་



ཟེར། སྙན་བརྒྱུད་ཇི་ལྟར་འཚོལ་བྱས་པས། ཨོ་རྒྱན་མཁའ་འགྲོའི་
གནས་ན་ཡོད། །ལུང་བསྟན་དམ་ཚིག་ལྡན་པ་ཡི། །གྲུབ་ཐོབ་ཁྱོད་
ཀྱིས་བླངས་ན་ལོན། །ཞེས་ཟེར་ནས་གྲུབ་པའི་ན་ཆུང་དུ་གྱུར་ཞིང་
དེ་ཉིད་དུ་དེ་ཁོ་ན་ཉིད་རྟོགས་ནས་ནམ་མཁའ་ལ་ལྡིང་ཞིང་ཆེད་་
དུ་བརྗོད་པ་དུ་མ་མཛད། ལེགས་སོ་ལེགས་སོ་དེ་ཁོ་ན་ཉིད་ནི་
འདིའོ། །ཞེས་ངེས་པ་བསྐྱེད་དེ་མི་སྣང་བར་གྱུར། དེ་མ་ཐག་ཏུ་
སྐུའི་བཀོད་པ་མཐའ་ཡས་པས་རྡོ་རྗེ་འཆང་དངོས་ལས་ཆོས་་་་་་་་
གསན་པ་སོགས་ཉེ་བརྒྱུད་དང་རིང་བརྒྱུད་ཀྱི་བཀའ་བབས་ཚུལ་་
སོགས་ནི་གོང་གི་བཀའ་བརྒྱུད་ཀྱི་མཚན་དོན་ལས་གསལ་བ་ལྟར་
ཡིན། རབ་ཏུ་བྱུང་མཚན་ཤེས་རབ་བཟང་པོ་གསོལ། སྡེ་སྣོད་
གསུམ་ལ་མཁས་པར་མཛད། སྐུའི་བཀོད་པ་གཅིག་ཨོ་རྒྱན་དུ་
བྱོན། དཔལ་འཁོར་ལོ་སྡོམ་པ་དངོས་སུ་བཞེངས་ཏེ་རྡོ་རྗེ་ཐེག་
པའི་གསང་བ་ཐམས་ཅད་ཀྱི་ཁྱབ་བདག་ཏུ་གྱུར་ནས་ཨོ་རྒྱན་གྱི་་་
དཔའ་བོ་དང་རྣམ་འབྱོར་མ་རྣམས་ཀྱིས་བཞུགས་པར་གསོལ་བ་
བཏབ་ཀྱང་། ན་རོ་རི་རི་ཀ་སོ་རི། །བུ་རྣམས་གསུམ་གྱི་དོན་དུ་ནི། །
གཙུག་གི་ནོར་བུའི་དགོན་པ་རུ། །ནམ་མཁའ་ལ་ནི་བྱ་བཞིན་དུ། །
ཐོགས་མེད་ཤེས་རབ་བཟང་པོར་འགྲོ། །གསུངས་ཏེ་བྱོན། དེའི་ཚེ་
གཟུགས་མེད་པའི་བུད་མེད་ཀྱི་སྐད་གྲགས་པ། སྨིན་གྲོལ་སེམས་
ཀྱི་རྒྱ་མདུད་ཤིག །སྤྱོད་པ་ཆུ་ལ་རལ་གྲི་རྒྱོབ། །དམ་ཚིག་རང་
སེམས་མེ་ལོང་ལྟོས། །དམ་རྫས་རྟོགས་པའི་ཉི་མ་འདེས། །རོ་



སྙོམས་སྤྱི་ཡི་མེ་ལོང་ཟུངས། །བདེ་ཆེན་གསུང་གི་རིན་ཆེན་ཆོངས།།
རྩ་རླུང་དྲ་མིག་འཁོར་ལོ་སྐོར། །རང་གྲོལ་ཕྱག་རྒྱ་ཆེན་པོར་སྒོམ། །
རིག་པ་ཡེ་ཤེས་སྒྲོན་མེར་ལྟོས། །ཞེས་གྲགས་ཏེ་ལུས་མེད་མཁའ་
འགྲོའི་ཆོས་སྐོར་དགུར་གྲགས་ལ། ཁྱད་པར་དུ་སློབ་དཔོན་མ་ཏཾ་
གིས་ལུང་བསྟན་པར། ཤར་ཕྱོགས་ཟ་ཧོར་ཡུལ་དུ་སྔོན་སྤྲུལ་པའི་
རཱ་ཛ། ཨུ་མ་ཀེ་ས་རས་བྱིན་གྱིས་བརླབས་པས་རང་བཞིན་གྱི་སྒྲུབ་
ཐག་ཉེ་བ་ན་རྡོ་རྗེ་རྣལ་འབྱོར་མ་སྨད་ཚོང་དུ་བསྟན་པ་དྷ་རི་མ་་་
འཁོར་ལྔ་བརྒྱ་དང་བཅས་པ་ཡོད་ཀྱི་དེའི་གཡོག་གྱིས་ལ་རྟོགས་་་་
པ་འདི་སྐྱོངས་ཤིག་གསུངས་པ་ལྟར་དེར་བྱོན་ནས་ཉིན་པར་ཏིལ་
བརྡུང་བ་དང༌། ནང་ནུབ་སྐྱེས་པ་བསུ་སྐྱེལ་སོགས་བྱས་ཤིང་
རྟོགས་པ་སྐྱོང་། ལོ་བཅུ་གཉིས་ན་སྐུ་ལ་མེ་འབར་བ་དང་བུ་མོ་
མང་པོའི་སྐོར་བ་སོགས་མཐོང་སྣང་སྣ་ཚོགས་བྱུང༌། དགེ་འདུན་
རྣམས་ཀྱིས་གནས་ནས་དབྱུངས། སྔར་བྲམ་ཟེ་དགེ་སློང་ཡིན་
སྐབས་ཀྱི་རྙེད་བཀུར་ཆེན་པོ་ཡོད་པའང་ཉམས་ཏེ་ཏིལ་བརྡུང་་་་
མའི་བདག་པོ་ཡིན་པས། ཕལ་སྐད་དུ་ཏིལ་ལུ་པ་དང་ལེགས་སྦྱར་
སྐད་དུ་ཏེ་ལོ་པ་སྟེ་ཏིལ་བརྡུང་མཁན་ཞེས་མིང་གྱུར། ཡུལ་དེའི་
རྒྱལ་པོ་དང་སྐྱེ་བོའི་ཚོགས་ཐམས་ཅད་འདུས་པ་ན། གང་དག་
སྙིང་པོར་གྱུར་པ་ཏིལ་གྱི་མར། །ལྷན་ཅིག་སྐྱེས་པ་གཉུག་མའི་ཡེ་
ཤེས་ཏེ། །འགྲོ་བ་ཀུན་གྱི་སྙིང་ལ་ཡོད་ནའང༌། །བླ་མས་མ་མཚོན་
རྟོགས་པར་མི་ནུས་སོ། །ཞེས་སོགས་དང༌། ཀྱེ་ཧོ། རིང་དུ་འགྲོ་



འདོད་གཏིང་དཔག་དཀའ་བའི་དོན། །ད་ལྟ་ཉིད་དུ་གསལ་བ་ངོ་
མཚར་ཆེ། །ཞེས་གསུངས་ཏེ་བདེ་མཆོག་དངོས་སུ་སྣང་ཞིང་དྷ་རི་
མ་ཡང་གཙོ་མོ་དང་ཐ་མི་དད་པར་གྱུར་ནས། ཡུལ་ཁམས་དེའི་བྱ་
དང་རི་དྭགས་ཡན་ཆད་སྐད་ཅིག་གིས་གྲོལ་ལོ། །དེ་དག་གི་སྐབས་
སུ་ཡུལ་སྣ་ཚོགས་སུ་སྤྱོད་ཅིང་གནས་པ་ན་ཨུ་རྒྱན་ཡུལ་དུ་བྱོན་་་་
པས་བུད་མེད་སྔོན་མོ་མཁའ་འགྲོའི་མཚན་ཅན་ཞིག་དང་ཕྲད་་་་
པས། སྔར་སྒྲོལ་མ་འབྱུང་བའི་རྒྱུད་ཀྱི་པུ་སྟི་རྙེད་པའི་ནང་བཤད་
པའི་བརྡའ་བསྟན་པས་དེས་ཀྱང་བརྡས་ལན་བྱས་ཏེ་སྐད་ཅིག་་་་
གིས་སྒྲོལ་མར་གྱུར་ནས་དབང་བསྐུར། རྒྱུད་བཤད་པས་སྒྲོལ་མ་
འབྱུང་བའི་རྒྱུད་ཀྱི་བདག་པོར་གྱུར་ཅིང་དེས་ནཱ་རོ་པ་ལ་བ ཤད་་་
དོ། །དེ་ལ་སོགས་པ་མཁའ་འགྲོ་མ་ཐམས་ཅད་ཀྱི་གདམས་པ་ཐོབ།
ཕྱོགས་བཅུའི་སངས་རྒྱས་ཐམས་ཅད་ཀྱི་ཞལ་ཅིག་ཅར་མཐོང་།
ཡང་རྒྱལ་པོ་མ་ལ་གུས་པ་ཞིག་གིས་མའི་ངག་ལྟར་རྣལ་་་་་
འབྱོར་པ་ཐམས་ཅད་བསྡུས་ཏེ་ནུས་པ་ཆེ་བ་ཞིག་ལ་ཚོགས་་་་་་
དཔོན་བྱེད་པར་བཅོལ་པ་ན། བུད་མེད་མི་སྡུག་པ་ཞིག་ན་རེ་ཁྱོད་
ཀྱིས་ཚོགས་དཔོན་མི་འོང་ངའི་མིང་པོས་བྱ་དགོས་ཟེར། ཏི་ལོ་པ་
བྱོན། ཚོགས་དཔོན་གྱི་རྣལ་འབྱོར་པ་དེ་ལ་ཡང་དཀྱིལ་འཁོར་
སྤྲུལ་པ་དང༌། ཚོགས་རྫས་འགུགས་པ་དང༌། ཆང་འོ་མར་བསྒྱུར་
བ་སོགས་ནུས་ཀྱང་། ཏི་ལོ་པས་ཉི་ཟླ་ལ་ཆིབས་པ་དང་བ་སྤུའི་
ཁུང་བུ་རེར་དཀྱིལ་འཁོར་ལྷ་དང་བཅས་པ་དཔག་མེད་བསྟན་་་་



པས། རྣལ་འབྱོར་པ་དེ་དད་པ་ལ། ཏེ་ལོ་པའི་ཞལ་ནས། བདེ་བ་
ལ་ཞེན་རྩ་རླུང་སྦྱངས་གྱུར་པས། །སྣང་བ་ཐོགས་མེད་མངོན་ཤེས་
རྫུ་འཕྲུལ་སོགས། ཁམས་འདུས་ལྷ་ཡི་བདེ་ལ་ཞེན་པ་ཡིས། །དོན་
དམ་སྙིང་པོའི་གནས་ལུགས་རྟོགས་མི་འགྱུར། །སོགས་གསུངས།
དེས་གྲུབ་པ་ཐོབ་སྟེ་རྣལ་འབྱོར་པ་ནུས་ལྡན་རྡོ་རྗེ་ཞེས་ཨོ་རྒྱན་ན་
བཞུགས་སོ། ། །
ཡང་མུ་སྟེགས་ཀྱི་སྟོན་པ་རྫུ་འཕྲུལ་ཅན་ཞིག་གིས་ཐམས་་་་་
ཅད་ནག་འབྱམས་སུ་གཏོང་ཚེ་ཏེ་ལོ་པས་རྩོད་པས་ཕམ་པར་་་་་
བྱས། ཁོས་ཉི་མ་གཏོད་ལ་མནན་པའང་ཕུལ་ནས་ནུབ་པར་བྱས་
པ ས་ཁོ་ཁྲོས་པས་ཁ་ནས་མེ་ཕྱུང་སྟེ། ཁམས་གསུམ་ཐམས་ཅད་
འཇིག་བྱེད་པ། །མེ་ཡིས་མི་འཇིག་རྣལ་འབྱོར་སུ། །ཟེར་བ་ལ་ཏི་
ལོ་པ ས་མེ་དེ་ལས་ཆེ་བ་བཏང་སྟེ། ང་ནི་འཇིག་པ་ཐམས་ཅད་
ལས། །ཡོངས་སུ་གྲོལ་བའི་ཏི་ལོ་ཡིན། །གསུངས་པས་ཁོང་དད་པ་
ལ། མི་རྟག་འཁོར་བའི་ཉེས་དམིགས་དྲན། །ཡང་དག་ལམ་ལ་
འཇུག་པ་ལ། །གཟེར་དྲུག་གནད་ཀྱི་གདམས་ངག་དགོས། །སོགས་
གསུངས་པས་གྲུབ་ཐོབ་ཆེན་པོར་གྱུར་ཏེ་ནག་པོ་དགེ་བ་ཞེས་་་་་་
བསིལ་བའི་ཚལ་ན་བཞུགས་སོ། །
ཡང་སྒྱུ་མ་མཁན་སྒྱུ་མ་ལ་བྱང་བ་ཞིག་གིས་རྒྱལ་པོ་ལ་སྒྱུ་་་་་་
མའི་དམག་བཤམས་པ་ན། ཏི་ལོ་པས་དམག་དཔོན་མཛད་དེ་
སྤྲུལ་པའི་དམག་གིས་བཏུལ་ཏེ་སྒྱུ་མ་མཁན་ཁོ་རང་བཙོན་དུ་་་་་་



བཅུག་པ་ན་། ཆོས་ལ་བསྟེན་པའི་དམ་པ་ཁྱེད། །འདི་ལྟར་བྱེད་པ་
ག་ན་རིག །ཟེར་བ་ལ། སྒྱུ་མའི་སྐྱེས་བུ་བསད་སོགས་ལ། །སེམས་
མེད་ཕྱིར་ན་སྡིག་པ་མེད། །གསུངས་པས་ཁོང་དད་པ་ལ། བྲམ་ཟེ་
བསླུ་བྱེད་སྒྱུ་མ་མཁན། །སྣང་སྲིད་སྒྱུ་མའི་རང་བཞིན་ལ། །དུག་
གསུམ་སྒྱུ་མའི་ཞེན་པ་ཐོངས། །སོགས་བསྟན་པས་ཁོ་གྲོལ་ཏེ་རྣལ་
འབྱོར་པ་བདེན་པར་སྨྲ་བ་ཞེས་དུར་ཁྲོད་ཧ་ཧ་སྒྲོགས་པ་ན་་་་་་་་་
བཞུགས་སོ། །
ཡང་ཆང་ཚོང་མ་གྲགས་པ་ཅན་ཞིག་གིས་ཆང་མེད་པར་་་་་
བྱས་པས་བཅད་ཅིང་བཏུབ་པ་ལས་བཞེངས་ཏེ། ཆོང་སྔར་བས་
མང་བར་བསྟན་པས་མོ་དད་པར་གྱུར་པ་ལ། སྒྲུབ་ལ་བརྩོན་པའི་
རྣལ་འབྱོར་གྱིས། །སོགས་གསུངས་པས་གྲུབ་པ་ཐོབ་སྟེ་རྣལ་
འབྱོར་མ་ཉི་མ་འཛིན་ཞེས་དུར་ཁྲོད་སོ་ས་གླིང་ན་བཞུགས།
ཡང་ཤན་པའི་རྒྱལ་པོ་ཛི་ན་བྱ་བ་ཉིན་རེ་བཞིན་སྲོག་ཆགས་་
དཔག་མེད་གསོད་པ་ཞིག་གི་བུ་གཅེས་པ་ཞིག་མི་སྣང་བར་བྱས་་་
ཏེ་བུའི་མགོ་སུག་བཙོས་པར་མཐོང་བས་ཁོ་རང་ཤིན་ཏུ་འགྱོད་་་
པ་ལ་བུ་དེ་སླར་གསོས་ཏེ་བྱིན་པས་བཏུལ་ཏེ་གྲུབ་པ་ཐོབ་པའི་་་་
རྣལ་འབྱོར་པ་བདེ་བྱེད་བྱ་བ་སྲིན་མོའི་གླིང་ན་བཞུགས་སོ། །
ཡང་རྒྱང་འཕེན་པ་ཚེ་སྔ་ཕྱི་མེད་པར་འདོད་པའི་གྲུབ་་་་་
མཐའ་དར་བའི་བླ་མ་ཛི་ན་བྱ་བ་ཞིག་དང་བརྩད་པས་ལན་་་་་་་
གསུམ་རྒྱལ་ཡང་། ལས་འབྲས་དཀར་ནག་དངོས་སུ་མ་མཐོང་ན་
27



རྗེས་སུ་མི་འཇུག་ཟེར་བ་ན། དམྱལ་བ་དང་ལྷ་གནས་སུ་ཁྲིད་ནས་
བསྟན་པ་དང་དམྱལ་བ་ན་རྒྱང་འཕེན་པ་དེ་ཤི་ནས་འཚོད་སྣོད་་་
ཀྱི་དམྱལ་ཟངས་མཐོང་བ་དང༌། ལས་མཁན་རྣམས་ལ་སྐད་དྲིས་
པས། དེ་ལྟར་ཡིན་པའི་རྒྱུ་མཚན་བཤད་པས་ཁོ་རང་ལས་འབྲས་
ལ་ཡིད་ཆེས་པས་རྗེས་སུ་བཟུང་སྟེ། ཕྱི་དང་ནང་དང་གསང་བ་
དང་། །དེ་ཁོ་ན་ཉིད་རྣམ་པ་བཞི། །ཞེས་པ་སོགས་བསྟན་པས་
གྲོལ་སྟེ་རྣལ་འབྱོར་པ་དགའ་བ་དང་ལྡན་པ་ཞེས་ལྷོ་ཕྱོགས་་་་་་་
དཔལ་གྱི་རི་ལ་བཞུགས། །
ཡང་གླུ་མཁན་དྲེགས་པ་ཅན་ཞིག་དང་འགྲན་ཚེ་ཚངས་པའི་
གླུ་སོགས་བླངས་པས་ཁོ་དད་དེ། སྟོང་ཉིད་འགག་མེད་གཉིས་སུ་
མེད། །ཅེས་སོགས་བསྟན་པས་གྲོལ་ཏེ་དབྱངས་ལྡན་ལྷུག་པ་ཞེས་
ཤྲཱི་ནཱ་ག་ར་ལ་བཞུགས་སོ། །
ཡང་མུ་སྟེགས་མཐུ་བོ་ཆེ་ཞིག་གིས་རྒྱལ་ཁམས་དབང་དུ་་་་་་
བྱེད་པ་ན། དེའི་འཁོར་ཐམས་ཅད་བསད་པ་དང་གསོ་ཞིང་སོས་
པར་བསྟན་པས་དད་པ་ལ། ཐམས་ཅད་ལྷན་སྐྱེས་རང་བཞིན་
ཡིན་པ་ལ། །སོགས་བསྟན་པས་གྲོལ་ཏེ་རྣལ་འབྱོར་པ་ཟླ་བ་ཞེས་
མི་ཙི་མི་ལིའི་གླིང་ན་བཞུགས་སོ། ། །
དེ་ལ་སོགས་པའི་འགྲོ་བའི་དོན་མཛད་པའི་རྣམ་ཐར་ནི་་་་་
ཆེས་མང་ལ། ཡུལ་ཁམས་ཀྱི་སྐྱེ་བོ་ནས་བྱ་དང་རི་དྭགས་ཀྱི་བར་
གྲོལ་བར་གྱུར་པ་དང་དགེ་སྡིག་ལུང་མ་བསྟན་བྱེད་པ་ཐམས་་་་་
28



ཅད་ལ་སྐུ་མང་པོ་སྣང་ཞིང༌། དེ་ལས་ཀྱང་རླབས་ཆེ་བའི་དགེ་
སྡིག་ལུང་མ་བསྟན་མཛད་དེ། དོན་རྟོགས་རྣལ་འབྱོར་ཏེ་ལོ་པ། །
དགེ་སྡིག་ཅི་ཡང་བྱས་པ་མེད། །གསུངས་སོ། །
ཡང་རྒྱལ་པོ་སེང་གེ་ཟླ་བའི་གྲོང་དུ་ཤིན་ཏུ་དུལ་བའི་དགེ་་་་
སློང་དུ་བྱས་ནས་བྱོན་སྟེ་སྔོན་མ་ཐོས་པའི་མདོ་མང་དུ་གསུངས་་་
པས་དད་དེ་དྲི་བ་བྱས་པས། ང་ནི་རང་བྱུང་བཅོམ་ལྡན་འདས། །
ང་ཡིས་ཤེས་བྱ་མ་བསླབས་ཏེ། །སྒྲ་ཚད་རིག་པ་རང་རྡོལ་ཡིན། །
བདེ་མཆོག་སྐུ་གསུང་ཐུགས་དང་ནི། །ང་ནི་དབྱེར་མེད་བརྗོད་དུ་
མེད། །གསུངས་པས་རྡོ་རྗེ་ཐེག་པར་སྨིན་ནས་གྲུབ་ཐོབ་དང་
དཔའ་བོ་རྣལ་འབྱོར་མ་མཐའ་ཡས་པ་འདུས་པའི་ཚོགས་ཀྱི་སློབ་
དཔོན་དུ་བཞུགས་པས་ཐམས་ཅད་ཀྱིས་དཀྱིལ་འཁོར་གྱི་འཁོར་་་
ལོ་ཐ་དད་པ་མཐོང་སྟེ། རྒྱལ་པོས་ཞུས་པས། རྒྱལ་པོ། བདག་ལུས་
དགྱེས་པ་རྡོ་རྗེ་སྟེ། །ངག་ནི་མ་ཧཱ་མཱ་ཡ་ཡིན། །སེམས་ནི་བདེ་
མཆོག་འཁོར་ལོ་སྟེ། །དབང་པོ་གསང་བ་འདུས་པ་ཡིན། །ཡན་
ལག་དགྲ་རྒྱུད་དམར་ནག་སྟེ། །ཉིང་ལག་རྡོ་རྗེ་འཇིགས་བྱེད་ཡིན།།
རྩ་གནས་རྡོ་རྗེ་གདན་བཞི་ལ། །རླུང་གནས་རྡོ་རྗེ་ཕྲེང་བ་ཡིན། །
ཐིག་ལེ་གསང་བ་མཛོད་ཡིན་ཏེ། །གཙུག་ཏོར་སངས་རྒྱས་ཐོད་པ་
ཡིན། །བདེ་ཆེན་སངས་རྒྱས་མཉམ་པར་སྦྱོར། །ཐམས་ཅད་བདག་
ཉིད་དུས་འཁོར་ལ། །བ་སྤུ་དུས་གསུམ་སངས་རྒྱས་ཀྱི། །སྐུ་གསུང་
ཐུགས་དང་དབྱེར་མེད་ཡིན། །ཞེས་གསུངས་སོ། །ད་ལྟའང་མྱ་ངན་



ལས་འདའ་བ་མི་འདའ་བར་བཞུགས་སོ། །དེས་མཛད་པའི་ཆོས་
དྲུག་གི་ས་བོན་ཙམ་ཞིག་ད་ལྟ་བཞུགས་སོ། །
ཇོ་བོ་ནཱ་རོ་པའི་རྣམ་ཐར།
དེས་རྗེས་སུ་བཟུང་བའི་སློབ་མ་ཆེས་མང་ཡང་སྐབས་འདིར་
སྒྲུབ་བརྒྱུད་འདི་པའི་བརྒྱུད་རིམ་ལྟར་ན་ཇོ་བོ་ནཱ་རོ་ཏ་པའི་རྣམ་་
ཐར་ཞུ་བ་ལ། རྒྱལ་པོ་མ་ཧཱ་པ་ལའི་བུ་རྒྱལ་པོ་ལྷོ་ཡ་པཱ་ལའི་སྐབས་
སུ་ཁ་ཆེར་བྲམ་ཟེའི་རིགས་ཀྱི་ཁྱད་པར་ནཱ་རོ་ཏྟ་མ་སྟེ་མི་མཆོག་་་་
ཅེས་པའི་རིགས་སུ་འཁྲུངས་པས་ནཱ་རོ་ཏ་པ་ཟེར། ལེགས་སྦྱར་
སྐད་དོན་ནི་མི་མཆོག་ཞབས་ཟེར། ཡང་མར་པའི་གསུང་དུ་
དཔལ་མེ་མུར་པ་ཞེས་ཀྱང་གྲགས། ཆུང་ངུའི་དུས་ནས་མུ་སྟེགས་
པའི་པཎྜི་ཏར་གྱུར། བྲམ་ཟེའི་སྤྱོད་པ་བོར། ཨ་བ་དྷི་ཏི་པ་སྟེ་ཀུན་
སྤོངས་པ་མཛད། ལན་ཞིག་ཆང་ཚོང་མ་ཞིག་གི་ནང་དུ་ཕྱིན་པས།
དེ་ན་སངས་རྒྱས་པའི་པཎ་ཆུང་ཞིག་ཡོད་པ་ནཱ་རོའི་ཟིལ་མ་་་་་་
བཟོད་པར་བྲོས་པའི་ཤུལ་དུ་མདོ་ཡི་པུ་སྟི་ཞིག་ལུས་འདུག་པར་
གཟིགས་པས་ཆོས་ལ་ཤིན་ཏུ་མོས་ཏེ་ཡུལ་དབུས་སུ་བྱོན་ནས་་་་་
རབ་ཏུ་བྱུང་བར་བཤད། སྐུ་འཁྲུངས་སྐབས་མཚན་མཁན་གྱིས་
ཁྱིམ་དུ་བཞུགས་ན་ས་ཐམས་ཅད་ལ་དབང་བ་དང་། རབ་ཏུ་བྱུང་
ན་སངས་རྒྱས་དང་མཚུངས་པར་ལུང་བསྟན་ནས་མཚན་ཀུན་ཏུ་་



བཟང་པོ་གསོལ། རིག་གནས་མཐའ་དག་རང་བྱུང་དུ་ཤེས། དེ་
ནས་ཡབ་ཀྱིས་རྒྱལ་རིགས་ཀྱི་ཁབ་བཞེས་པར་ནན་གྱིས་ཞུས་པ་་་
ན། རྟོག་མེད་གཙང་ལྡན་མིང་དྲི་མེད། །ཐེག་ཆེན་རིགས་ཅན་མུ་
སྟེགས་ཀྱི། །བུ་མོ་རྙེད་ན་བཀའ་སྩོལ་ཞིག །གསུངས་པས་བློན་པོ་
བཏང་ནས་བརྟག་པ་ན། བྲམ་ཟེ་སྐར་རྒྱལ་གྱི་བུ་མོ་དྲི་མེད་མ་ཆུ་
སྣོད་ཐོགས་པས་མགྲོན་པོ་ངལ་བ་དག་མཐོང་སྟེ་ཆུ་བྱིན་པས་་་་་་
སྙིང་རྗེ་ཆེ་བར་ཤེས། སྣོད་མེད་པ་ན་ཟངས་སྐྱོག་ཉིད་དུ་འཐུང་
བཅུག་པས་རྟོག་པ་ཆུང་བར་ཤེས། ལེགས་པར་བཀྲུས་པས་གཙང་
སྦྲ་ཆེ་བར་ཤེས། རིགས་དང་མིང་དྲིས་པས་བྲམ་ཟེ་སྐར་རྒྱལ་གྱི་བུ་
མོ་དྲི་མེད་མ་བྱ་བ་ཡིན་ཟེར་བས་མཚན་རྟགས་ཚང་བར་གོ་ནས་
བཙུན་མོར་བླངས། ཆོས་གསུངས་པས་རབ་ཏུ་བྱུང་བར་དགོངས་
ནས་བཙུན་མོ་ལ་དྲིས་པས་འཐད་དེ་ཅི་དགར་གཤེགས་ནས་་་་་་་་
གཙུག་ལག་ཁང་མྱ་ངན་མེད་པའི་ཚལ་དུ་སངས་སྐྱོང་གིས་མཁན་
པོ་དང་སློབ་དཔོན་ཡེ་ཤེས་འོད་ལས་རབ་ཏུ་བྱུང་མཚན་སངས་་་་
རྒྱས་ཡེ་ཤེས་གསོལ། སླར་ཁ་ཆེའི་ཡུལ་དུ་པུརྞའི་གཙུག་ལག་ཁང་
དུ་མཁན་པོ་ཆོས་ཀྱི་ཡེ་ཤེས་ཞབས་སོགས་ལས་བསྙེན་པར་རྫོགས།
སྡེ་སྣོད་རྒྱུད་སྡེ་མཐའ་དག་མི་བརྗེད་པའི་གཟུངས་ཐོབ་པས་ཟླ་་་
མེད་དུ་གྱུར་པའི་ཚེ་གཙུག་ལག་ཁང་མྱ་ངན་མེད་ཚལ་གྱི་གནས་་་
བརྟན་མཛད་པ ས་གནས་བརྟན་བསྟན་པ་འཛིན་པར་གྲགས།
དུས་དེར་དཔལ་ནཱ་ལེནྡྲའི་བྱང་སྒོ་བ་མེད་པ་ན་ཐོག་མར་ནང་་་་་



པའི་པཎྜི་ཏ་རྣམས་དང་རྩོད་པས་ཟླ་མེད་པར་གྱུར། སླར་ཕྱི་རོལ་
པ་རྣམས་བ ཏུལ་ནས་ནང་པར་བཅུག་པས་དཔལ་འཇིགས་མེད་་་
གྲགས་པ་ཞེས་ཐོགས། བྱང་གི་སྒོ་སྲུང་བ་མཛད། འདིའི་ཚེ་ཤར་སྒོ་
ན་མི་ཐུབ་ཟླ་བ། ལྷོ་སྒོ་བ་ཛེ་ཏ་རི་དགྲ་ལས་རྣམ་རྒྱལ། ནུབ་སྒོ་བ་
ནག་པོ་ཞབས་ཞེས་སྔ་མ་ཁ་གཅིག་ན་འདུག་པ་འདི་དག་པར་་་་་
གསུངས། སྒོ་སྲུང་བ་འདི་དག་ལ་ལུགས་གཞན་ཞིག་ཀྱང་བཞུགས།
དེར་ནཱ་ལེནྡྲའི་མཁན་པོ་མཛད་ནས་བསྟན་པ་ཡུན་རིང་དུ་་་་་་
བསྐྱངས་པས་རྒྱལ་སྲས་ནཱ་ལེནྡཱ་པ་ཞེས་གྲགས། འདི་དུས་སློབ་
དཔོན་ཙི་ལུ་པ་དེར་བྱོན། དཔལ་དུས་ཀྱི་འཁོར་ལོ་ལེགས་པར་
བ ཤད་པ་ན་འཁོར་པཎྜི་ཏ་ལྔ་བརྒྱ་དང་བཅས་པས་ཞབས་ལ་་་་་་
བ ཏུད་པས་དེ་ལ་དུས་ཞབས་པ་ཆེན་པོ་དང་འདི་ཉིད་ལ་དུས་་་་་
འཁོར་ཞབས་པ་ཆུང་བ་ཞེས་གྲགས། དཔལ་དུས་ཀྱི་འཁོར་ལོའི་
དབང་མདོར་བསྟན་པའི་འགྲེལ་པ། དགྱེས་རྡོར་འདུས་པ་རྒྱུད་ཕྱི་
མ་ལ་སོགས་པའི་འགྲེལ་པ་མཛད་དེ་པཎྜི་ཏ་ཆེན་པོ་ཡ་ཤྭ་བྷ་དྲ་་་
སྟེ་སྙན་གྲགས་བཟང་པོ་ཞེས་སུའང་གྲགས། དེར་གནས་བརྟན་
ཆེན་པོའི་བྱ་བ་དུས་འདའ་བ་ན་སྒོམ་པར་བཞེད་ནས་ཅུང་ཟད་་་
མཉམ་པར་བཞག་པ་ན། རང་སེམས་བ་འཇོ་བའི་ནུ་མ་འཐེན་
པའི་ཡུན་ཙམ་ཡང་མི་གནས་པས་སེམས་ལ་དབང་ཐོབ་པའི་་་་་་
གདམས་པ་ཞིག་དགོས་པར་འདུག་སྟེ་སུ་ཞིག་གིས་སྟོན་པར་་་་་
འགྱུར་སྙམ། ཉིན་ཞིག་ཕྱོགས་བཞིར་རྒྱུད་ཀྱི་གླེགས་བམ་བཀོད་



ནས་གཟིགས་རྟོགས་བྱེད་པའི་སྐབས་གྲིབ་མ་ནག་ཡོལ་གྱིས་བྱུང་།
བ་སུ་ཡིན་བལྟས་པས། བུད་མེད་མི་སྡུག་པའི་མཚན་མ་བཅོ་
བརྒྱད་ཡོད་པ་འཇིགས་སུ་རུང་བ་ཞིག་ན་རེ། ཁྱོད་ཀྱིས་ཀློག་པ་
དེའི་ཚིག་ཤེས་སམ་དོན་ཤེས་ཟེར། ཚིག་ཤེས་བྱས་པས་དགའ་
དོན་ཤེས་བྱས་པས་ངུ་འོ། །ཅི་ཡིན་དྲིས་པས་དེ་ན་རེ། ཁྱོད་པཎྜི་
ཏ་མཁས་པས་ཚིག་ཤེས་ཟེར་བ་དྲང་པོར་སྨྲས་པས་དགའ་བ་་་་་
ཡིན། དོན་ཤེས་ཟེར་བ་རྫུན་དུ་སྨྲས་པས་ངུ་འོ་ཟེར། འོ་ན་འདིའི་
དོན་ཤེས་པ་སུ་ཡོད་བྱས་པས། ངའི་མིང་པོས་ཤེས། གཞན་གྱིས་མི་
ཤེས་ཟེར། ཁྱོད་ཀྱི་མིང་པོ་སུ་བྱས་པས་ཏིལ་ལི་པའོ་ཟེར་ནས་མི་
སྣང་བར་གྱུར། དེར་མཁའ་འགྲོ་མའི་ལུང་བསྟན་ཡང་དག་པ་
ཡིན་མིན་ཡི་དམ་གྱི་བསྙེན་པ་བྱས་ན་ཤེས་སྙམ་ནས། ཁ་ཆེའི་དུར་
ཁྲོད་བདེ་ལྡན་བྱ་བར་བདེ་མཆོག་ཡི་གེ་བདུན་པའི་གསང་སྔགས་
བཟླས་པས་ཞག་བདུན་དུ་སྔགས་འབུམ་ཕྲག་གཅིག་སོང་བའི་ཐོ་་་
རངས་ས་གཡོ་བ། འོད་འབར་བ། སྒྲ་དང་བཅས་ནམ་མཁའ་ནས།
ཁྱོད་རྒྱ་གར་ཤར་ཕྱོགས་སུ་སོང་ལ་རྣལ་འབྱོར་དབང་ཕྱུག་ཏིལ་་་་
ལི་པ་བཞུགས་ཡོད་ཀྱི། དེས་ཁྱོད་རྗེས་སུ་འཛིན་པར་འགྱུར་རོ་
ཞེས་ལུང་བསྟན་ནོ། ། །
དེ་ནས་མཚམས་གྲོལ་ཏེ་ནཱ་ལེནྡྲའི་དགེ་འདུན་ལ་གནང་བ་་་
ཞུས་ནས་ཤར་ཕྱོགས་སུ་འགྲོ་བར་བརྩམས་པ་དང་དགེ་འདུན་་་་
རྣམས་ཀྱིས། བསྟན་རྩ་དགེ་འདུན་སྡེ་ཡིན་ལ། །སྡེ་སྤངས་ཆོས་མེད་
33



གང་དུ་གཤེགས། །ཞེས་སོགས་ནན་ཆེར་གསོལ་བ་བཏབས་ཀྱང་
མ་གནང་། གྲོགས་པོ་རིན་ཆེན་རྡོ་རྗེ་ལ་རྒྱ་གར་ཤར་ཕྱོགས་ན་
ཏིལ་ལི་པ་ཞེས་བྱ་བའི་གྲུབ་ཐོབ་ཆེན་པོ་ཞིག་བཞུགས་པས་ང་་་་་
དེར་འགྲོ་ཁྱོད་འགྲོའམ་བྱས་པས། དེ་ན་རེ། ང་རིག་པའི་གནས་
ཀུན་ལ་མཁས་པ་ཀུ་ས་ལི་ལ་འདུད་དུ་མི་འགྲོ། དེ་བས་ཁྱོད་རང་
ཡང་འདིར་བཞུགས་ཟེར་བར། དེ་ལ་ནཱ་ལེནྡྲའི་མཁན་པོའི་བྱ་བ་
གཏད་དེ་གོ་ཌཱ་བའི་ཡུལ་དུ་ཆས། དེར་ལམ་དུ་རྒྱ་གར་ཤར་ཕྱོགས་
ནི་ཡུལ་ཤིན་ཏུ་ཆེ་བས་སྔར་གྱི་སྒྲ་དེ་ལ་ཤར་གྱི་ག་ན་ཡོད་ཅེས་་་་་
འདྲི་དགོས་རྒྱུ་ལ་མ་དྲིས་པས་ཡུལ་དེའི་མི་དག་ལ་དྲིས་པས་མིང་་
ཙམ་ཡང་རྩད་མ་ཆོད་ནས། ནགས་དབེན་པ་ཞིག་ཏུ་ངལ་གསོ་
བའི་དོན་དུ་རྩྭའི་སྤྱིལ་བོ་བཅས་ཏེ་རེ་ཞིག་འ དུག་བསམ་པ་ན།
རྔོན་པ་ཞིག་འོང་ནས་ ཁྱོད་སུ་ཡིན། འདི་ན་ཅི་བྱེད་ཟེར་བར། ང་
རྒྱ་གར་ན་ཆེ་བའི་པཎྜི་ཏ་ཞིག་ཡིན་འདི་ན་སྒོམ་པ་ཡིན་བྱས་པས།
ཁྱོད་འོ་བརྒྱལ་ཡུལ་འདིའི་རྒྱལ་པོ་ལ་པཎྜི་ཏ་ལྔ་བརྒྱ་ཡོད། དེའི་
ནང་གི་ཆེ་ཤོས་གྲོངས་པས་དཔོན་མེད་ཟེར། ང་མི་འགྲོ་གསུངས་
པས། ཁོས་རྒྱལ་པོ་ལ་གསོལ་བས་པཎྜི་ཏ་དེ་ལྟར་འདུག་པར་མི་
རིགས། འགའ་ཞིག་གིས་རྫུན་བྱས་པ་ཡིན་ནམ། འོན་ཀྱང་འདིར་
ཁ་ཆེའི་ཚོང་པ་འདུག་པས། དེ་དག་ལ་རྒྱུས་ཡོད་པས་དྲིས་ཤིག་
གསུངས། དེ་དག་ལ་དྲིས་པས་ནཱ་རོ་པ་བྱ་བའི་པཎྜི་ཏ་ཆེན་པོ་
ཞིག་བླ་མ་འཚོལ་ལོ་ཟེར་རྒྱ་གར་ཕྱོགས་སུ་སོང་བས་དེ་ཡིན་སྲིད་་



ཟེར། དེར་རྒྱལ་པོས་སྤྱན་དྲངས་ནས་དེ་དག་ལ་རྟོག་ཏུ་བཅུག་
པས་ཡིན་འདུག་ཟེར། ཐམས་ཅད་ཀྱིས་དད་པ་བྱས་པས་པཎྜི་ཏ་
རྣམས་ཀྱི་དཔོན་དུ་བསྐོ་ཟེར། དེར་བླ་མའི་རྩེད་མ་ཆོད་འཁྱམ་
པར་ངལ་བས་རེ་ཞིག་དེ་བཞིན་ཞལ་གྱིས་བཞེས་ཏེ་བཞུགས་སོ། །
དེའི་ཚེ་ཡུལ་དེ་ན་བུ་མོ་མཚན་དང་ལྡན་པ་ཞིག་འདུག་པ་་་་
ཕྱག་རྒྱར་བཞེས་པ་འཁོར་གྱིས་རིག་ནས་ཁྲིམས་ཉམས་སོ་ཞེས་་་་
སྐུར་བ་བཏབས། རྒྱལ་པོས་ལྐོག་ཏུ་བརྟགས་པ་བྱས་པས་བདེན་
པར་གཟིགས་ཏེ་གྲགས་པ་ངན་པ་འདི་འདྲ་མཆིས་པས་གནས་་་་
གཞན་དུ་དབྱུངས་པའི་ཚེ། ཐུགས་ཁྲོས་ནས་མཐུ་བྱ་བར་དགོངས་
ཏེ་ནགས་ཀྱི་ལྗོངས་རི་དེའུ་མི་ཆུང་བ་ཞིག་གི་རྩེར་རྩྭའི་སྤྱིལ་བོ་་་་
བྱས། ཕྱི་འདམས་ཀྱིས་གཡོག་མུན་པར་ཨུ་རྒྱན་ཀང་ཀ་ནའི་
ལུགས་ཀྱི་བདེ་མཆོག་བསྒྲུབས་ནས་ཟླ་བ་བདུན་སོང་བ་ན་གྲུབ་་་
པའི་མཚན་མ་བྱུང་། དེར་རྒྱལ་པོ་ལ་མཐུ་བྱ་བའི་རྫས་བསགས།
ས་གཡོས། རི་འགུལ་བར་བྱེད་པའི་རྟགས་བྱུང་བ་ན། ནགས་དེའི་
འདབ་ན་ཞིང་སྐྱོང་གི་མཁའ་འགྲོ་མ་གཉིས་གནས་པས་རྒྱུ་མཚན་
ཤེས་ཏེ་ཐ་མལ་པའི་བུད་མེད་གཉིས་སུ་སྤྲུལ་ནས་ནཱ་རོ་པའི་རྩར་་
འོང་སྟེ་གཡས་གཡོན་དུ་འདུག་ནས་ཅི་བྱེད་ཡིན་ཞེས་དྲིས་པར།
ངས་ལྷ་ཞིག་སྒྲུབ་པ་ཡིན་བྱས་པས། ཁྱོད་བདེ་མཆོག་གི་རྣལ་
འབྱོར་པར་འདུག་པས་ལུགས་གང་སྒོམ་གསང་མི་དགོས་ཤོད་་་་་་
དང་ཟེར་བར་ཀང་ཀ་ནའི་ལུགས་ཡིན་ཚུལ་བ ཤད་པར། ཁྱོད་ཀྱི་



དེ་ནོར་འདུག་ཟེར། འོ་ན་གང་འདྲ་སྨྲས་པས་འདི་ལྟ་བུ་ཟེར་
བཤད་བྱུང་བར་མིག་བཙུམ་སྟེ་ཅུང་ཟད་བསམས་པས་དེ་འཐད་་
པར་མཐོང་ནས་ལན་འདེབས་བསམ། མིག་ཕྱེ་ནས་བལྟས་པས་
གར་སོང་མི་སྣང་བཙལ་བས་མ་རྙེད་པ་ན། ངས་མ་ལེགས་པ་ཞིག་
བྱས། དེ་གཉིས་མཁའ་འགྲོ་མར་འདུག་བསམ། ནུབ་མོར་གསོལ་
བ་བཏབ་སྟེ་ད་དུང་མཇལ་དུ་རེ་བ་ན། ཐོ་རངས་རྨི་ལམ་དུ་དེ་
གཉིས་བྱོན་ནས་ངེད་ཞིང་སྐྱོང་གི་མཁའ་འགྲོ་མ་ཡིན། གཅིག་གི་
མིང་ལ་རིགས་ཀྱི་དབང་ཕྱུག་དང་གཅིག་ལ་ཀ་ཀ་ཞེས་བྱ་བ་ཡིན།
ཁྱོད་ཀྱིས་རྒྱལ་པོ་ལ་མཐུ་བྱས་ན་དེ་འཁོར་བཅས་བརླག་ནུས།
དེས་ཁྱོད་རློམ་སེམས་སྐྱེས་ནས་དམྱལ་བར་སྐྱེ་བ་མཐོང་ནས་ངེད་
ཀྱིས་མ་བཟོད་ནས་ཟློག་ཏུ་འོང་བ་ཡིན། ཁྱོད་རང་སྐྱེ་བ་བདུན་གྱི་
བླ་མ་ཤར་ཕྱོགས་བྷངྒ་ལའི་རྒྱུད་ན་བཞུགས་ཀྱི་དེར་སོང་ཞིག་་་་་་
ཟེར། མནལ་སད་པ་དང་རྫས་རྣམས་སྦྱོར་སྟེ་མེད་པར་བཏང་
ཤར་ཕྱོགས་སུ་བྱོན། དེར་ལམ་དོག་པོ་ཞིག་ན་མཛེ་མོ་ཞིག་འདུག་
པ་ལ་ཕྱིར་སྐྱོད་བྱས་པས་མི་འགྲོ། སྐོར་ས་མེད་པས་ཤངས་བཀབ་
སྟེ་འགོམ་ཕྱིན་པས། རྟོག་པ་དང་བཅས་ཁྱོད་ཀྱིས་ནི། །བླ་མ་རྙེད་
པ་ག་ལ་འགྱུར། །གཙང་དང་མི་གཙང་མཐའ་གཅིག་ཏུ། །བྱིས་པ་
རྣམས་ཀྱིས་བཏེགས་པ་ཙམ། །ཟེར་ནས་མི་སྣང་བར་ཡལ་སོང་བླ་
མའི་སྤྲུལ་པར་ཤེས་ནས་ད་ནི་སུ་མཐོང་ཡང་འདྲིའོ་སྙམ་དུ་སོང་་་
བ་ན། ལམ་ཕྲང་དོག་མོ་ཞིག་ན་ཁྱི་མོ་རོ་སྨད་འབུས་གཞིགས་པ་
36



རོ་སྟོད་གཞན་ལ་ཟུག་པ་ཅིག་པ་འདུག་པ་འགོམ་སོང་བ་ན། འགྲོ་
དྲུག་བླ་མ་མ་ཤེས་ན། །བཙལ་བས་རྙེད་པ་ག་ལ་འགྱུར། །ཟེར་
ནས་མི་སྣང་བར་གྱུར། ཡང་མི་གཅིག་གིས་གཅིག་ལ་མགོ་བོ་
གཅོད་རོགས་གྱིས་ཟེར་ཏེ། ངར་འཛིན་འགོང་པོ་མ་བཅོམ་ན། །
ཞེས་དང༌། རྒྱུ་མ་གཅོད་པས། འཁོར་བའི་རྒྱུན་ཐག་མ་གཅོད་ན། །
ཞེས་དང༌། མིའི་ལྗན་ལྗིན་འཁྲུ་བས། བག་ཆགས་དྲི་མ་མ་བཀྲུས་
ན། །ཞེས་དང་། ཕ་བསད་ཤིང་ལ་བཙུགས། མ་ཁྲི་མུན་དུ་བཅུག་
སྟེ་གསོད་པས། ཆགས་སྡང་ཕ་མ་མ་བསད་ན། །ཞེས་དང༌། རྔོན་
པས་རི་དྭགས་དེད་དུ་བྱུང་བས། གཟུང་འཛིན་རི་དྭགས་མ་
བསད་ན། །ཞེས་དང་། བཙུན་རྒན་བཟའ་མི་ཉ་གསོད་པ་ཞིག་
གིས་དགོང་མོ་ཞིག་ཉ་གསོན་པོ་བཙོས་ནས་བྱིན་ཏེ། ཐ་མལ་རྟོག་
པས་བཅིངས་པ་ཡིས། །ཞེས་དང་། མི་སྔོ་སྐྱ་ཐོ་བ་ཐོགས་པ་ཞིག་
གིས་སྲོག་ཆགས་ཐམས་ཅད་གསོད་ཅིང་། ཉོན་མོངས་དུག་ལྔ་མ་
བསད་ན། །ཞེས་དང༌། པོ་ཏི་མང་པོ་མེ་ལ་སྲེག་ཅིང་། ཐ་སྙད་ཞེན་
པ་མ་བཅད་ན། །བླ་མ་རྙེད་པ་ག་ལ་འགྱུར། །ཞེས་པ་རེ་གྲགས་ཏེ་
མི་སྣང་བར་གྱུར། ཡང་རྒྱལ་པོའི་ཕོ་བྲང་མཛེས་པ་ཞིག་ན་དྲིས་
པས་རྒྱལ་པོ་ན་རེ། ཏི་ལོ་པ་དང་སྤྲད་ཀྱི་འདིར་སྡོད་ཟེར་ཏེ་ལྷ་
ཅིག་བྱིན། སྔར་ཡང་གྱིས་ཟེར་བ་རྣམས་མ་བྱས་པས་ནོངས་སྙམ་
ཏེ་ཁྱིམ་ཐབས་བྱས་ནས་སྲས་ཕོ་མོ་གཉིས་བྱུང་ཚེ་གཞན་དག་་་་་་
གིས་སྲས་ཕོ་མོ་བསད། ལྷ་གཅིག་ཀྱང་སྐྱེས་པ་གཞན་ལ་སོང་བ་



རྒྱལ་པོ་ལ་ཞུས་པས་རྒྱལ་པོས་ཁྱོད་ལྟ་བུ་ལ་ལྷ་གཅིག་ག་ལ་སྡོད་་་་
ཅེས་རྒྱ་གད་( ཁྲེལ་དགོད་) མང་པོ་བྱས། ཏི་ལོ་པ་དང་སྤྲོད་བྱས་
པས། ཁྱོད་ཚུལ་འཆལ་འདོད་ཡོན་ལ་ཞེན་པས་ག་ལ་རྙེད་ཟེར།
དེར་རྒྱལ་པོ་འདིས་ངས་བླ་མ་འཚོལ་བ་ལ་གནོད་པ་འདི་ལྟ་བུ་་་་
བྱས་བྱུང་བར་རིག་སྔགས་ཀྱིས་བསྒྲལ་ལོ་སྙམ་ནས་དུར་ཁྲོད་དུ་་་་
སོང་སྟེ་བདེ་མཆོག་རྩ་རྒྱུད་ནས་གསུངས་པའི་མཐུ་བྱ་བར་བརྩམ་
པ་ན། འདོད་ཡོན་ལ་ཞེན་ཞེ་སྡང་ཅན། །བླ་མ་རྙེད་པ་ག་ལ་
འགྱུར། །སྒྱུ་མའི་རྒྱལ་པོས་མ་བསླུས་སམ། །ཟེར་ནས་ཕོ་བྲང་
སོགས་ཅི་ཡང་མི་སྣང་བར་བྱེ་ཐང་སྟོང་པ་ཞིག་ན་འདུག །ཡང་
བཙལ་བ་གཙུག་ལག་ཁང་ཞིག་ཏུ་དགེ་འདུན་ངོ་ཤེས་ཏེ་བསུ་བ་་་
ཞུས་ཀྱང་མ་གནང་། རྗེ་བཙུན་ཏི་ལོ་པ་མཐོང་ངམ་དྲིས་པས།
སྤྲང་པོ་ཏི་ལོ་པ་བྱ་བ་ཞིག་ལས་མ་མཐོང་ཟེར། དེ་སྟོན་དང་བྱས་
པས་མི་སྔོན་པོ་སྤྲང་པོའི་ཡོ་བྱད་ཅན་འདུག་པ་ལ་ཐེ་ཚོམ་མེད་་་་
པར་ཕྱག་བྱས་པས། ཤིག་སྤར་གང་གཏད་དེ་སྲེགས་ཤིག་ཟེར་བ་
མ་ནུས་པ་ན། སེམས་དང་སེམས་བྱུང་རྣམ་རྟོག་རྣམས། །མ་སྲེགས་
བླ་མ་ག་ན་རྙེད། །ཅེས་མི་སྣང་བར་གྱུར། ད་ཤར་ཕྱོགས་ན་མ་
བཞུགས་པ་ཡིན་ནམ་ནུབ་ཕྱོགས་ན་འཚོལ་སྙམ་པ་ན། ད་དུང་
ཤར་ཕྱོགས་ན་སོང་ཞིག །ཞེས་གྲགས། སོང་བ་ན་མིག་གཅིག་པའི་
རྒྱལ་ཁམས་སུ་སླེབས། བལྟས་པ་ན་མི་རྣམས་ལ་མིག་རེ་རེ་ལས་
མེད་པའི་ཁྲོམ་ཆེན་པོ་འདུག །དམུས་ལོང་གིས་ལྟ། འོན་པས་ཉོན།



ཞ་བོ་རྒྱུག ལྐུག་པས་སྨྲ། རོ་ཡིས་གར་བྱེད་པ་སོགས་འདུག་པ་ལ་
དྲིས་པས་ཐམས་ཅད་མགྲིན་གཅིག་ཏུ་བསྡེབས་ནས། མིག་གཅིག་
དུ་མ་རོ་གཅིག་ཡིན། །དམུས་ལོང་ལྟ་རུ་མེད་པར་ལྟོས། །འོན་པ་
ཉོན་དུ་མེད་པར་ཉོན། །ལྐུག་པ་སྨྲ་རུ་མེད་པར་སྨྲོས། །ཞ་བོ་འགྲོ་
འོང་མེད་པར་རྒྱུག །དབུག་བྲལ་སྐྱེ་མེད་གཡབ་མོ་བྱེད། །ཅེས་ཟེར་
ཏེ་ཅི་ཡང་མི་སྣང་བར་བྱེ་སྟོང་ཞིག་ན་འདུག་གོ། ། །
དེ་ནས་ཨོ་ཏན་པུ་རི་(བྷངྒ་ལའི་ཨོ་ཙ་ཡ་ནའམ་ཨོ་ཏནྡ་་་་་་་
གཙུག་གི་ནོར་བུའི་གཙུག་ལག་ཁང་) ཟེར་བའི་གཙུག་ལག་ཁང་་
ཞིག་ཏུ་དགེ་འདུན་རྣམས་ལ་དྲིས་པས། གྲུབ་ཆེན་ནི་མི་ཤེས་སྤྲང་
པོ་ཏི་ལོ་པ་བྱ་བ་ཞིག་ནི་ཡོད་ཟེར། དེར་ནཱ་རོ་པ་རུང་ཁང་དུ་
བཞུགས་ཡོད་པར་མི་སྔོན་པོ་ལུས་ཉི་ལྷགས་ཀྱིས་མནར་བ། རས་
ཀྱི་ཨང་རག་ཙམ་ལས་གོས་མེད་པ་རལ་པ་སྤྱི་བོར་བཅིངས་པ་་་་་་་
ཞིག་གིས་ཉ་གསོན་པོ་མང་པོ་མེ་འདག་ལ་བསྲེགས་པས། ནཱ་རོ་
པས་བཟློག་ཀྱང་མ་ཐུབ། དགེ་འདུན་རྣམས་ཀྱིས་གཤེ་བ་ལ། དེ་ན་
རེ། ཁྱོད་རྣམས་མི་དགའམ་ཟེར་བར་དགེ་འདུན་གྱི་གནས་སུ་ཉ་
གསོན་བསྲེགས་བྱེད་པ་ལ་ག་ན་དགའ་བྱས་པས། ལུ་ཧི་ཛ་ཛ་ཞེས་
པས་ཉ་དེ་རྣམས་སིབ་ཀྱིས་ནམ་མཁའ་ལ་འཕུར་ཏེ་སོང་བས་་་་་་
ཐམས་ཅད་ཀྱིས་གྲུབ་ཐོབ་ཏུ་ཤེས་ནས་བཟོད་གསོལ་ཞུས། དེར་
འདི་སུ་ཡིན་བྱས་པས་ཏིལ་ལི་པ་ཟེར་བ་དེ་ཡིན་ཟེར་བས། ཕྱི་
བཞིན་སོང་སྟེ་ཞབས་ལ་ཕྱག་ཕུལ་གསོལ་བ་བཏབ་པས། ཁོང་



གིས་ཁྲོ་ཞིང་བརྡེག་པ་ལས་ཚིག་རྣལ་མ་ཙམ་ཡང་མ་གསུངས། ཏེ་
ལོ་པ་ཡིན་ནམ་སྙམ་པའི་ཚེ་ཡིན་ཡིན་དང་མིན་ནམ་སྙམ་པའི་ཚེ་་
མིན་མིན་གསུངས། དེར་གཞན་སེམས་མཁྱེན་པས་ཏི་ལོ་པ་ཡིན་
པར་ཤེས། ཡང་རེ་འགར་རྣལ་འབྱོར་དང་རེས་འགར་སྨྱོན་པར་
རྫུ་བ་སོགས་མཛད་མོད། ནཱ་རོ་པས་རྣམ་རྟོག་མ་སྐྱེས་སོ། །
ཡང་རས་ཆུང་སྙན་བརྒྱུད་ཀྱི་ལོ་རྒྱུས་ལས་དེར་རྣམ་སྨིན་གྱི་་་
ལུས་དང་བཅས་པས་མཇལ་བའི་སྐལ་བ་མེད་པ་ཞིག་ན། བར་
དོར་མཇལ་བའི་སྨོན་ལམ་བཏབ་ནས་སྤུ་གྲིས་རྐེ་གཉེག་པ་ན། བླ་
མ་མ་རྙེད་སངས་རྒྱས་རང༌། །བསད་པས་བླ་མ་ག་ལ་རྙེད། ཁྱེད་
འདོད་སྡིག་ཅན་ང་མིན་ནམ། །ཞེས་གྲགས་ཏེ། རྣལ་འབྱོར་པ་
མཐིང་ནག་སྐྱབས་སྦྱིན་གྱི་ཕྱག་རྒྱ་མཛད་པ་ཞིག་འཇའ་འོད་ཀྱི་་་་
དཀྱིལ་ན་ལམ་གྱིས་བྱུང་བ་ལ། ནམ་མཁའི་སྤྲིན་བཞིན་ངེས་མེད་
པའི། །དམ་པ་བཙལ་བས་ག་ལ་རྙེད། །ཀྱེ་མ་ཐུགས་རྗེས་མི་
གཟིགས་སམ། །ཞེས་ཡུས་ཆེ་བའི་གདུང་ཤུགས་གསོལ་བས། ཏི་ལོ་
པའི་ཞལ་ནས། དང་པོར་མཛེ་མོར་མཐོང་བ་ནས། །སྐད་ཅིག་ཀྱང་
འབྲལ་མ་མྱོང་ཡང་། ཁྱོད་རང་སྒྲིབ་པས་མ་མཐོང་ཡིན། །ད་ལྟ་
སྲོག་ལ་མ་ལྟོས་པར། །གུས་པས་སྒྲིབ་པ་དག་པ་ཡིན། །གསུངས་
ནས་ས་གཞིར་བབས་ཏེ། སྣོད་ལྡན་དྲི་མེད་གཟི་བརྗིད་ཁྱོད། །
མཁའ་འགྲོ་གསང་སྔགས་གསང་བའི་གནས། །གསང་སྔགས་ཡིད་
བཞིན་ནོར་བུ་ཡི། །གདམས་ངག་སྣོད་དུ་ད་གྱུར་ཏོ། །གསུངས་སོ། །
40



འདི་ཡན་ནི་དཀའ་ཕྲན་དུ་བགྲངས་པ་དང་། དེར་བརྟེན་ནས་
ལས་དང་རྣམ་སྨིན་གྱི་སྒྲིབ་པ་སྦྱངས་ལ། དབང་བསྐུར་བ་ན་ལས་
བུམ་གྱི་ཆུས་བཀྲུ་བའི་དོན་མངོན་དུ་གྱུར་པའོ། །ཞེས་འདུག ། །
དེ་ནས་ཅི་ཞིག་ན་མཎྜལ་ཕུལ་ཏེ་གསོལ་བ་བཏབས་པས་་་་་
ཐོག་མར་དབང་བསྐུར་བར་བྱའོ་གསུངས་ནས། རས་ཡུག་ལ་མེ་
བཞག་ནས་བསྲེགས་ཏེ་ཇི་ལྟ་བུ་གོ་གསུངས་པ་ན། དབང་དོན་མེ་
སྟག་ལྟ་བུས་ཉོན་མོངས་རས་ཡུག་ལྟར་བསྲེག་དགོས་པར་གོ་ཞུས་
པས་ཅི་ཡང་མི་གསུངས། ཡང་དེ་བཞིན་དུ་ཤེལ་གོང་ཞིག་བསྟན་
པ་ལ། རང་རྒྱུད་ཤེལ་གོང་ལྟར་དག་དགོས་པ་གོ་ཞུས། རྒྱ་མདུད་
ཅིག་མཛད་ནས་བཀྲོལ་བ་ལ། ཆོས་བརྒྱད་ཚེ་འདིའི་རྒྱ་མདུད་
ཁྲོལ་དགོས་པར་གོ་ཞུས། ཡང་ཡིད་བཞིན་ནོར་བུ་ཞིག་བསྟན་
མཛད་པ་ལ། ནོར་བུ་རིན་ཆེན་བླ་མ་ཡིན་པར་གོ་ཞུས། ཡང་ནོར་
བུ་ཕྱག་མཐིལ་དུ་བཞག་པ་ལ་མི་འགྱུར་བར་གཟིགས་པ་ལ། དད་
གུས་དབང་པོ་འགྱུར་མེད་དགོས་པར་གོ་ཞུས། ཡང་ཆུ་སྐྱོག་གང་
ལྷག་མེད་དུ་གསོལ་བ་ལ། དྲི་མེད་གདམས་ངག་ཆུ་རྒྱུན་འཐུང་
ཞུས། ཡང་སྣོད་མང་པོ་ཆུས་བཀང་བ་ལ། ཆུ་སྣོད་དུ་མ་རོ་གཅིག་
ཏུ་གོ་ཞུས། ཆོས་འབྱུང་གི་ཕྱག་རྒྱ་མཛད་པ་ལ། ཆོས་འབྱུང་སྐྱེ་བ་
མེད་པར་གོ་ཞུས། ཡང་ཐུགས་ཀར་ཐིག་ལེ་བསྟན་པར། ཆོས་སྐུ་
ཐིག་ལེ་རང་ལ་གནས་པར་གོ་ཞུས། ལྗགས་ལ་རྒྱ་མདུད་ཞིག་
མཛད་པ་ལ། རྒྱ་མདུད་སྨྲ་བསམ་བརྗོད་དུ་མེད་པར་གོ་ཞུས། ལྷུག་
41



པ་ལྟར་ཅུང་ཟད་བཞུགས་པར། ལྐུག་པ་མི་སྨྲ་རྒྱ་ཆེར་གསུངས་
པར་གོ་ཞུས། ཡང་ཤིང་ཐོག་ངོ་མཚར་བ་ཞིག་བསྟན་ནས་ཅི་གོ་
གསུངས་པ་ལ། ཤིང་ཐོག་དོན་གཉིས་ཕུན་སུམ་ཚོགས་པར་གོ་
ཞེས་དྲིས་ལན་མཛད་མཐར། བླ་མས། བཅུ་གཉིས་བརྡ་ཡི་མདུད་
པ་གྲོལ། ཁྱོད་ནི་བརྡ་ཤེས་སྐྱེས་བུ་ཡིན། །མ་སྨིན་སྨིན་བྱེད་དབང་
གི་ནི། །གདམས་ངག་སྣོད་དུ་ད་གྱུར་ཏོ། །ཞེས་གསུངས་སོ། །ནཱ་རོ་
པས་ཀྱང་ངེས་པ་ཅུང་ཟད་རྙེད་དེ་གསོལ་བ། ཆུ་དང་ཅོད་པཎ་ལ་
སོགས་ལ། །དབང་དུ་ཞེན་པའི་མུན་པ་བཅོམ། །བཅུ་གཉིས་བརྡ་
ཡིས་བདག་སྨིན་གྱུར། །ཇི་ལྟར་ལྟ་བ་བཀའ་སྩོལ་ཅིག །ཞུས་པས།
བཀའ་སྩལ་པ། ལྟ་བ་མེད་པའི་ཚུལ་དུ་ལྟོས། །མཐོང་བ་མེད་པའི་
ངང་ཉིད་ལས། །གྲོལ་བ་མེད་པའི་ཚུལ་གྱིས་གྲོལ། །དོན་མཐོང་
རྣལ་འབྱོར་རང་གྲོལ་འགྱུར། །ཞེས་གསུངས་པས་ངེས་པ་ཅུང་
ཟད་རྙེད་དོ། །འདི་ནི་སྨིན་པར་བྱེད་པ་རྒྱུའི་དབང་སྟེ་ནཱ་རོ་པ་
རྒྱུད་སྡེ་ལ་ཤིན་ཏུ་མཁས་པས་ཚོགས་བཤད་ཀྱི་རིམ་པ་རྡུལ་ཚོན་་་
གྱི་དཀྱིལ་འཁོར་ལ་ཞེན་པ་སོགས་གཅོད་ཕྱིར་བརྡའི་དབང་བཅུ་
གཉིས་བསྟན་པར་གསུངས་འདུག །དབང་རེ་རེ་ལའང་བརྡ་
གསུམ་རེ་སྟོན་པར་ཡང་གསུངས། །
དེ་ནས་དཀའ་ཆེན་བཅུ་གཉིས་དེ་ལོ་བཅུ་གཉིས་ཀྱི་ཡུན་དུ་་་
ལམ་བགྲོད་ཚུལ་ནི། བླ་མའི་ཕྱི་བཞིན་འབྲངས་ནས་གཙུག་ལག་
ཁང་ཆེན་པོ་ཞིག་གི་རྒྱ་ཕུབ་ཀྱི་རྩེ་ལ་བཞུད། དེར་བདག་རྗེས་སུ་



འཛིན་པར་ཞུས་པས། ཞིང་དང་བསམ་པ་དངོས་པོ་གསུམ། །
གཅིག་ཏུ་དྲིལ་ལ་གསོལ་བ་ཐོབ། །གང་འདོད་འབྲས་བུ་འབྱུང་
བར་ངེས། །ལྟེམ་ཀྱང་མ་བྱེད་རྣལ་འབྱོར་པ། །ཞེས་གསུངས་ཏེ་
འདི་ནས་མར་མཆོང་ནུས་པ་སུ་ཡོད་གསུངས། བལྟས་པས་གཞན་
སུ་ཡང་མི་འདུག །ང་ལ་གསུངས་པ་ཡིན་སྙམ་ནས་ཚམ་ཚོམ་མེད་
པར་མཆོངས་པས་རྐང་ལག་དང་རྩིབ་མ་ཆག །རུས་པ་རྣམས་
དོན་སྣོད་ལ་ཟུག་པས་འཆི་ལ་ཉེ་བ་ན། དགེ་འདུན་ཧ་ལས་ཏེ་
ཁྱོད་སྨྱོའམ་ཟེར། བླ་མའི་བཀའ་བསྒྲུབས་པས་འདི་ལྟར་བྱུང་བྱས་
པས། འགྱོད་པ་མེད་དམ་ཟེར་བར། ཅི་ལ་ཡོད་ཤི་ཡང་འཚེངས་
གསུངས་ཏེ་དྲན་པ་མེད་པར་སོང་བ་ན། ཏི་ལོ་པ་དེར་བྱོན་ཕྱག་
གིས་ལུས་ལ་བྱུགས་ཏེ། རོ་ཀ་ན་ཧི། ཕོ་ག་ན་ཧི། གསུངས་པས་
སྐད་ཅིག་མ་དེ་ལ་སྔར་བཞིན ་སོས་པས་ཐམས་ཅད་ཡིད་ཆེས།
འདི་ནི་དཀའ་ཆེན་དང་པོའོ། ། །
དེ་ནས་ལོ་གཅིག་ཏུ་ཕྱག་ཕྱིར་འབྲངས་ཀྱང་གདམས་ངག་་་་
གནང་བ་ལྟ་ཅི། གསུངས་ཡང་མི་གནང་། ཡང་སྐབས་ཤིག་ན་སྨྱུག་
མའི་ཐུར་མ་རྩེ་རྣོ་བ་མེ་ངར་བླུད་པ་མདའ་ཙམ་མང་པོ་བཟོས་་་་
ནས། འདི་མཁལ་ཁུང་དུ་རྒྱབ་ཏུ་སྟེར་བ་ཡོད་དམ་གསུངས་པ་ན།
ང་རང་གིས་ནུས་ཞུས། མཁལ་ཁུང་ནས་ཕན་ཚུན་ཐལ་མར་ཕུག་
ནས་གར་སོང་མི་སྣང་། དེར་ན་ཟུག་གིས་ཚུགས་པ་མེད་ཀྱང་བླ་
མའི་བཀའ་ཡིན་པས་ཤི་ཡང་རུང་འཚེངས་སྙམ་པ་དང་། བླ་མ་



བྱོན་ནས་སྔར་བཞིན་ཕྱག་གིས་བྱུག་པ་དང་སོས་སོ། །འདི་ནི་
དཀའ་ཆེན་གཉིས་པ་ཡིན། །
ཡང་སྲིན་བུ་པད་མས་གང་བའི་འདམ་ལ་ལུས་བརྐྱངས་ནས་
ཟམ་པ་བྱས་ཏེ་ཡུན་རིང་དུ་ཞབས་ཀྱིས་བརྫིས་ཏེ་བོར་བས་ལུས་་་
གོ་མཚམས་མེད་པར་པད་མས་ཁྱབ་སྟེ་ཁྲག་ཟད་པ་ན། ཕྱག་གིས་
བྱུག་པས་པད་མ་གཅིག་ཀྱང་མེད་པར་གྱུར་ཏེ་ལུས་སྔར་བཞིན་་་
སོས་པ་དཀའ་ཆེན་གསུམ་པ་ཡིན། དཀའ་བ་དེ་གསུམ་སྤྱད་པས་
རྣམ་པ་བུམ་པའི་དབང་གིས་སྦྱང་དཀའི་ལུས་ཀྱི་དྲི་མ་དངོས་སུ་་་
སྦྱངས་ཏེ་སྦྱོང་བྱེད་ལུས་སྣང་སྟོང་དབྱེར་མེད་བསྐྱེད་རིམ་བརྟན་
ཞིང་སྐུ་རྡོ་རྗེ་སྤྲུལ་པའི་སྐུ་ལ་གེགས་བྱེད་ཀྱི་དྲི་མ་བསལ་ལོ། །
དེ་ནས་ཡང་ཤིང་སྐམ་པོ་འཐུས་ཤིག་གསུངས་པ་ན། ངས་
ཀྱང་འཐུས། སློབ་དཔོན་གྱིས་ཀྱང་འཐུས། སྤུངས་ནས་མེ་སུམ་
སྒྲོམས་སུ་སྦར་ཏེ་འདིའི་དབུས་སུ་སྡོད་ནུས་སམ་གསུངས། ནུས་
ཞུས་ཏེ་བསྡད་པས་ཤ་ཚིག་རུས་པ་དཀར་སང་དུ་གྱུར་པར། ད་
རེས་སོས་པའི་ཐབས་མེད་ཀྱང་བླ་མའི་བཀའ་བསྒྲུབས་པས་ཤི་་་་
རུང་འཚེངས་སོ་སྙམ་པ་ན། བླ་མ་ཡིད་ལ་བྱས་པས་མེ་རང་ཞིར་
སོང་ཕྱག་གིས་བྱུགས་པས་སྔར་བཞིན་སོས། དཀའ་ཆེན་བཞི་པ་
ཡིན། །
ཡང་སྟོན་མོ་དང་སྦྱིན་གཏོང་བྱེད་པ་ཞིག་ཡོད་པས། བླ་མས་
ང་ལྟོགས་བྱུང་ཁྱོད་ཀྱིས་སོང་ལ་སློངས་ཤིག་གསུངས། དགའ་ནས་



ཕྱིན་པས་སྣོད་གང་ཐོབ་པ་སློབ་དཔོན་ལ་ཞུས་པས་ཞིམ་ཞིམ་་་་་
མཛད་དེ་གསོལ། ད་དུང་སློངས་ཤིག་གསུངས། སྤྱིར་རྒྱ་གར་ན་
ཉིན་གཅིག་ལ་གནས་གཅིག་ཏུ་ལན་གཉིས་སློང་བའི་ཁྲིམས་མེད་་
པས་སློང་བས་མ་སྟེར། ཟས་ལྷག་གི་སྣོད་ཡོད་པ་བརྡོས་ཏེ་བྲོས་པ་
ན་ཐམས་ཅད་ཀྱིས་བདས། རྗེས་ཟིན་པ་དང་དབྱུག་པས་འདམ་
བུ་བཅོམ་པ་བཞིན་བྱས་ཀྱང་འགྱོད་པ་མེད་པས་སློབ་དཔོན་བྱོན་
ཏེ་སྔར་བཞིན་སོས་པ་ནི་དཀའ་ཆེན་ལྔ་པ་ཡིན།
ཡང་བུམ་པ་སོགས་བསྐུར་ནས་རིམ་པར་བསྐྱུར་ལ་ཤོག་་་་་་་
གསུངས། སྣོད་ལ་ཟས་ཅུང་ཟད་འབྱགས་འ དུག་པ་ཁྱེར་ནས་བྲོས།
ཐམས་ཅད་ཀྱིས་དེད་པ་ན་དང་པོ་བུམ་པའི་ཆུ་ཕོ་བས་འོབས་་་་་
ཆེན་པོར་གྱུར། དེ་ནས་ཐག་པ་བསྐྱུར་བས་ཆུ་བོ་ཆེན་པོར་གྱུར།
དེ་ནས་མེ་ལོང་བསྐྱུར་བས་མཚོར་གྱུར། དེ་ཐམས་ཅད་འདས་ཏེ་
ཟིན་ལ་ཁད་པ་ན་རལ་གྲི་གཡུག་པས་ལྕགས་ཀྱི་སྤྱིལ་པོར་གྱུར་་་་་
པའི་ནང་དུ་བྲོས་པ་ཕྱོགས་ཀུན་ནས་མེ་བཏང་བས་ཕྱིར་དོན་པ་
ན་བརྡེགས་ཏེ་འཆི་བ་ལ་ཐུག་པའི་ཚེ་ཕྱག་གིས་རེག་པས་སོས་པ་
འདི་དཀའ་ཆེན་དྲུག་པ་ཡིན། འདིའི་དང་པོ་ནི་གཏུམ་མོའི་མེ་
དབང་སྟེ་རྣམ་སྨིན་གྱི་ལུས་ངག་དངོས་སུ་བསྲེགས་པ་ཡིན་ལ། ཕྱི་
མ་གཉིས་ཀྱིས་བཟའ་བའི་དམ་ཚིག་སྟེ་སྤྱིར་དཀའ་བ་ལྟར་སྣང་་་་
བ་གསང་བའི་དབང་གིས་སྦྱང་གཞི་ངག་དག་ནས་སྦྱོང་བྱེད་རླུང་
གི་རྣལ་འབྱོར་བརྟན་པ་གསུང་རྡོ་རྗེ་ལོངས་སྐུ་ལ་གེགས་བྱེད་ཀྱི་་་



དྲི་མ་བསལ་བའོ། །
ཡང་རྒྱལ་པོའི་བཙུན་མོ་སྐྱེད་ཚལ་དུ་ཁྱོགས་ལ་བཏེགས་ཏེ་་་་
འགྲོ་བ་གཟིགས་པའི་ཚེ། འདིའི་ནུ་མ་མཉེ་ནུས་སམ་གསུངས་
པས། ནུས་ཞུས་བྲམ་ཟེའི་ཆས་བྱས་ལག་ཏུ་མེ་ཏོག་ཕྲེང་བ་བཟུང་
ནས་སྒུག་བསྡད་པ་ན། བཙུན་མོ་ཚུར་ལོག་པ་དང་དེའི་དྲུང་དུ་
སོང་ནས་རིག་བྱེད་སྟོན་པས། བཀྲ་ཤིས་སོ་ཟེར། མེ་ཏོག་ཕྲེང་བ་
བཅིངས་ནས་ནུ་མ་མཉེད་པ་ན་ཟུག་རུམ་པ་རྣམས་ཀྱིས་ཡན་་་་་་་
ལག་ཐམས་ཅད་བཅད་ནས་དོར་བ་ན་བླ་མས་ཕྱག་གིས་མཐུད་་་་
དེ་སོས་སོ། །འདི་ནི་དཀའ་ཆེན་བདུན་པ་ཡིན། །
དེ་ནས་ཡང་སྐབས་ཤིག་ན་སློབ་དཔོན་ན་རེ། རྣལ་འབྱོར་པ་
བྱ་བ་ལ་ཕྱག་རྒྱ་མ་དགོས་པ་ཡིན། ཁྱོད་ཀྱིས་བློན་པོས་བག་མ་
བསུ་བ་དེ་འཕྲོག་ནུས་སམ་གསུངས་པས་ནུས་ཞུས། སྔར་ལྟར་
བྲམ་ཟེར་བྱས་ནས་དེ་འོང་བའི་ལམ་དུ་བསྡད་པས། ཐམས་ཅད་
དགའ་ནས་བཀྲ་ཤིས་སོ་ཟེར། བག་མ་ལ་མེ་ཏོག་བཏགས་དེ་པང་
དུ་བླངས་ཏེ་ཁུར་བར་བརྩམས་པས། ཐམས་ཅད་ཀྱིས་བློན་པོ་ལ་
བརྙས་པ་འདི་ལྟར་བྱེད་པ་ཟེར་ནས་ཤི་བར་བརྡེགས་ཏེ་སྒྲོགས་་་་
ལ་འཕངས་པ་སློབ་དཔོན་གྱི་ཕྱག་རེག་པས་སོས་པ་དཀའ་ཆེན་་་་
བརྒྱད་པ་ཡིན།
ཡང་ནཱ་རོ་པ་ཁྱོད་རང་ཆུང་མ་ལོངས་གསུངས་པ་ལྟར་་་་་་་་
བླངས། གཏམ་ངན་གྱིས་རྒྱལ་ཁམས་ཁྱབ་པས་འགྱོད་སྙམ་པ་



དང་། བླ་མས་ཆུང་མ་འཚོལ་བ་འདིས་ལན་གསུངས། རྡོ་རྗེའི་བུ་
གར་ལྕགས་ཀྱི་ཐུར་མས་གནགས། རྡོའི་ཐོ་བའི་བར་དུ་བརྡུང་
བས་རྩའི་ལྷག་མ་ཆུ་འདོར་ཤེས་ཙམ་ལས་མ་ལུས། ན་ཚ་བཟོད་
གླག་མེད་ཀྱང་ལུས་གཡོ་བ་ཙམ་ཡང་མེད་པར་བླ་མས་མཛད་པ་་་
ཡིན་སྙམ། འདི་ལ་ནཱ་རོ་པ་ཞེས་པ་རྩ་ཤད་པ་ཟེར་ཏེ། སྡོམ་པ་རྒྱ་
མཚོའི་རྒྱུད་ལས། བཅོམ་ལྡན་རྩ་ཤད་ཕྱིར་མི་ལྡོག །ཅེས་ལུང་
བསྟན་པ་ཡིན། ཞག་དུ་མ་ནས་བླ་མ་བྱོན་ཕྱག་གིས་རེག་པས་སྔར་
བཞིན་སོས་པ་དང་། ཆུང་མ་དེ་ང་ལ་དགོས་གསུངས་པས་དགའ་
སྟེ་ཕུལ་བས། འདི་ང་ལས་ནཱ་རོ་པ་དགའ་འདུག་གསུངས། ཕྲག་
དོག་དང་མིག་སེར་ཆེ་ཆེ་མཛད་པ་ལ་བླ་མ་མཉེས་འདུག་བསམ་་་
སེམས་ལ་དགའ་བ་བྱུང་བ་འདི་དཀའ་ཆེན་དགུ་པ་ཡིན། འདི་
གསུམ་ནི་ཡིད་དང་ཐིག་ལེ་དག་པ་དབང་གསུམ་པ་བསྐུར་བ་སྟེ་་་
བདེ་སྟོང་དབྱེར་མེད་ཀྱི་རྟོགས་པ་བརྟན་ཞིང་ཆོས་སྐུ་ཐུགས་རྡོ་་་་
རྗེ་ལ་གེགས་བྱེད་ཀྱི་དྲི་མ་བསལ་བའོ། །
ཡང་ཐང་ཆེན་ཞིག་ལ་མི་ཞིག་སོང་བ་འདི་ཟུངས་ཤིག་་
གསུངས་པ་དེད་པ་ན་ཇེ་རིང་དུ་སོང་ནས་མཐར་འགྱེལ་ཞིང་།
དྲན་མེད་དུ་བརྒྱལ། དྲན་པ་སྙེད་དེ་དབུགས་མ་ཆད་ཙམ་ན་བླ་མ་
བྱོན་ཏེ་ཕྱག་རེག་པ་ཙམ་གྱིས་སྔར་བཞིན་སོས་པས་དེ་དཀའ་་་་་་
ཆེན་བཅུ་པར་གྲགས།
ཡང་མྱ་ངམ་གྱི་ཐང་ཞིག་ཏུ་མཎྜལ་གྱིས་གསུངས་དེར་ལུས་་་་



ཀྱི་རྩ་གཏར་ཏེ་ཁྲག་གིས་ཆག་ཆག་བཏབ། དབང་པོ་ཡན་ལག་
རྣམས་ཚོམ་བུར་གྱུར་པ་ན། ནམ་མཁའ་ལས་མཎྜལ་འབུལ་བའི་
ཚིགས་བཅད་མང་པོ་གྲགས་པས་ཚོམ་བུ་དབུས་མ་མགོ་བོའི་སྤྱི་་་་
བོར་ཕྱག་བཞག་སྟེ། ལུས་ནི་དུམ་བུར་བརྒྱར་འཐོར་ཡང་། །སེམས་
ནི་མྱ་ངན་མེད་པ་ཁྱོད། །ཙཎྜའི་གནད་ཀྱི་དམ་ཚིག་བྱའོ། །
གསུངས་པས་སྔ་མ་ལས་ཆེས་ལྷག་པའི་ལུས་སུ་གྱུར་ཏོ། །དེ་དཀའ་
ཆེན་བཅུ་གཅིག་པའོ། །
ཡང་ཅི་ཞིག་ན་གདམས་པ་བསྩལ་བ་ཞུས་པས། ཁྱོད་འདི་ཇི་
ཙམ་བསྟན་ཀྱང་གོ་བ་མེད་པ་གསུངས། མཆིལ་ལྷམ་ཐུགས་ཀར་
བརྒྱབ་ཀྱང་ཟེར། ཞབས་ཀྱིས་བསྣུན་ཡང་ཟེར། དྲན་མེད་དུ་ལིང་
བོག །བརྒྱལ་སངས་པ་ན་ཏེ་ལོ་པའི་ཐུགས་རྒྱུད་ཀྱི་སྤངས་རྟོགས་
ཡོན་ཏན་པར་བཏབ་པ་ལྟར་གྱུར། ཏི་ལོ་པའི་ཞལ་ནས། ཀྱེ་ཧོ་
འདི་ནི་རང་རིག་ཡེ་ཤེས་ཏེ། །ངག་གི་ལམ་འདས་ཡིད་ཀྱི་སྤྱོད་
ཡུལ་མིན། །ཏི་ལོ་ངས་ནི་ཅི་ཡང་བསྟན་དུ་མེད། །རང་གིས་རང་
ཉིད་མཚོན་ཏེ་ཤེས་པར་བྱོས། །ཞེས་ངོ་སྤྲད་དོ། །དེས་ལོ་བཅུ་
གཉིས་བསྟེན་ནས་དཀའ་བ་ཆེན་པོ་བཅུ་གཉིས་སྤྱད་མཐར་དེ་ཁོ་
ན་ཉིད་མངོན་གསུམ་དུ་གཟིགས་པས་བྱང་ཆུབ་སེམས་དཔའ་་་་་
མཐོང་བའི་ལམ་བསྙེས་པ་ཁྱོད་ཀྱི་མིང་ལ་ཡེ་ཤེས་དངོས་གྲུབ་བོ། །
གསུངས་སོ། །འདི་གསུམ་གྱིས་སྦྱང་གཞི་གཉུག་མའི་ཡེ་ཤེས་སྦྱོང་
བྱ་མ་རིག་པའི་དྲི་མ་སྦྱངས་ཏེ་སྦྱོང་བྱེད་སོ་སོ་རང་རིག་པའི་ཡེ་་་་



ཤེས་མངོན་དུ་བྱས་པས་སྦྱངས་འབྲས་བདེ་བ་ཆེན་པོའི་སྐུ་ལ་་་་་
གེགས་བྱེད་ཀྱི་དྲི་མ་བསལ་བ་ཡིན་ནོ། །
མདོར་ན་ཚོགས་བཤད་ཀྱི་དབང་ལ་ཞེན་པ་སྤང་བའི་ཕྱིར་་་
དུ་དཀའ་བ་བཅུ་གཉིས་པོ་འདི་དག་གིས་ལམ་གྱི་དབང་ཡོངས་་་་
སུ་རྫོགས་པ་ཡིན་ནོ་ཞེས་གསུངས། དཀའ་ཆེན་བཅུ་གཉིས་འདི་
དག་ལ་ཡང་སྔར་གྱི་ཡིག་ཆ་དག་ལ་བགྲངས་ཚུལ་འདྲ་མིན་ཅུང་་་
ཟད་རེ་ཡོད། འདི་ལ་ཏི་ལོ་པས་ཚིག་གཅིག་ཀྱང་མ་གསུངས་ལ།
ནཱ་རོ་པས་ཚིག་གཅིག་ཀྱང་མ་ཉན་ཏེ། བྱིན་རླབས་ཀྱི་རྟོགས་པ་
འཕོས་པས་གྲོལ་ཞེས་འཆད་པ་ཡིན་སྟེ། མདོ་ལས། ཆོས་གང་ཡང་
མ་བསྟན་པ་དང་། སྟོང་ཉིད་གཅིག་པོ་བསྟན་པ་དང་། ཆོས་ཕུང་
བརྒྱད་ཁྲི་བཞི་སྟོང་གསུངས་པར་བཤད་པ་བཞིན་ནོ། །དེར་ནཱ་རོ་
པས་བླ་མར་ཞུས་པ། སྣང་བ་གཟུགས་ཀྱི་ཕུང་པོ་འདི། །སྐྱེ་བ་མེད་
པའི་རང་བཞིན་ལ། །སྤྱད་དུ་ཡོད་ན་སྤྱོད་རིགས་ཏེ། །མེད་པར་
སྤྱད་དུ་འདོད་པ་ཅི། །ཞེས་སོགས་ཕུལ་བས། བླ་མས་ལན་གསུངས་
པར། སྣང་བ་རྟེན་ཅིང་འབྲེལ་འབྱུང་འདི། །སྐྱེ་བ་མེད་པར་མ་
རྟོགས་པར། །ཚོགས་གཉིས་ཤིང་རྟའི་འཁོར་ལོ་དང༌། །འབྲལ་བ་
མ་བྱེད་ནཱ་རོ་པ། །སྐྱེ་མེད་སྟོན་པའི་སློབ་དཔོན་དུ། །སྣང་བ་
དཀར་དམར་ཤར་བ་ན། །ཤེས་པ་གཟིངས་ཀྱི་བྱ་ལྟར་ཐོང་། །
འདོད་ཡོན་སྤྱོད་ཅིག་ནཱ་རོ་པ། །སེམས་ཉིད་རང་དག་རང་གསལ་
བ། །སྐྱོང་མེད་སྤྲོས་དང་བྲལ་བ་ལ། །ཉམས་མྱོང་དྲན་རིག་གློ་བུར་
49



འདི། །རྫུན་པར་རྟོགས་ན་ཅི་དགར་ཐོང་། །ཅིར་སྣང་ཆོད་ཅིག་ནཱ་
རོ་པ། །འཁོར་བའི་མུན་མཐར་སྐྱེལ་བ་ཡི། །གཟུང་འཛིན་རྣམ་
རྟོག་སྣ་ཚོགས་འདི། །རྟོགས་པའི་སྟ་རེ་རྣོན་པོ་ཡིས། །ཐད་ཀར་
ཆོད་ཅིག་ནཱ་རོ་པ། །སེམས་ཉིད་རང་བཞིན་འོད་གསལ་བའི། །
སྣང་ཆ་རྟེན་འབྲེལ་མ་རྟོགས་ན། །ཞེན་པ་དང་བཅས་ཉམས་མྱོང་
གིས། །བདག་ཉིད་འཆིང་འགྱུར་ནཱ་རོ་པ། །འདོད་ཡོན་གཟུགས་སྒྲ་
སྣ་ཚོགས་ལ། །སེམས་ཀྱིས་ཞེན་པ་སྐྱེས་པ་ན། །སྦྲང་མ་རྩི་ལ་
འབྱར་བ་འདྲ། །ཞེན་པ་ཐོང་ཞིག་ནཱ་རོ་པ། །ལྟ་བ་སྒོམ་པ་སྤྱོད་པ་
གསུམ། །གཅིག་ཏུ་རྟོགས་ན་དགེ་སྡིག་མེད། །གལ་ཏེ་རྟོགས་པ་
ཞན་གྱུར་ན། །བརྟུལ་ཞུགས་སྤྱོད་ཅིག་ནཱ་རོ་པ། །ཞེས་གསུངས་ཏེ་
དབང་མ་བསྐུར། ཆོས་མ་བཤད། རྩོད་པ་མ་བྱས། ཕྱག་རྒྱ་མ་
བསྟེན་ལ་རྟོགས་པ་སྐྱོངས་ཤིག་གསུངས། དེ་ལྟར་རྒྱ་མཚོ་དང་
འདྲ་བའི་མཚོན་བྱ་དོན་བསྟན་ནས་ཆུ་བོ་དང་འདྲ་བའི་མཚོན་་་་
བྱེད་ཤིན་ཏུ་རྨད་དུ་བྱུང་བའི་རྒྱུད་ལ་སོགས་པ་ཁྱད་པར་སྙན་་་་་
བརྒྱུད་དེ་བུམ་པ་གང་བྱོས་བསྟན་ནས། རང་གྲོལ་ཡེ་ཤེས་ཉི་མ་
ཡིས། །པུལ་ལ་ཧ་རིའི་དགོན་པ་རུ། །བྷུ་ཏིས་མ་རིག་མུན་སེལ་ལ། །
ཡེ་ཤེས་སྣང་བ་ཁྱབ་པར་གྱིས། །ཞེས་ལུང་བསྟན། ཡང་སློབ་དཔོན་
གྱིས་ཀྱང༌། མི་བརྗེད་གཟུངས་ཐོབ་ནཱ་རོ་པས། །བཅུ་གཉིས་བར་
དུ་ང་བསྟེན་བྱས། །ང་ཡི་རྟོགས་པ་ཁོ་ལ་ཡོད། །ཕྱི་རབས་སེམས་
ཅན་དོན་གཉེར་རྣམས། །རྟོགས་པ་འདོད་ན་ནཱ་རོ་བསྟེན། །ཞེས་



གདམས་སོ། །དེ་ནས་ཕྱིར་ལོག་པའི་ལམ་ཞིག་ཏུ། མགར་བའི་གྲོང་
དུ་བཞུགས་པས་ནཱ་རོ་པ་དུབ་པས་གཉིད་དུ་སོང་བར་ཐོ་རངས་་་
ཁར་མགར་བ་རྣམས་ཐོ་བ་འུར་དུར་བྱུང་བས་དེས་གཉིད་སད་་་་
ནས་དེ་དག་ལ་ཞེ་སྡང་གི་རྟོག་པ་ཞིག་སྐྱེས། རྟོག་པ་དེ་ལ་བལྟས་
པས་ཞེ་སྡང་སྒྱུ་མ་ལྟ་བུར་སོང་ནས། རྐྱེན་ཐམས་ཅད་རང་གྲོལ་དུ་
འགྲོ་བ་ཞིག་བྱུང་ནས་འདི་བླ་མའི་བཀའ་དྲིན་ནོ་སྙམ་ནས། ཁ་
རྩེའི་ཚོང་པ་ལས་བྱུ་རུ་བསྐྱིས། བྱུ་རུ་གཞོང་པ་གང་བསྣམས་ཏེ་
སློབ་དཔོན་ཡང་དྲིན་ཆེ་སྟེ་འབུལ་བའང་མི་ཆུང་སྙམ་ནས་འབུལ་
དུ་བྱོན་པ་ན། སློབ་དཔོན་གྱིས་འདི་ད་དུང་དངོས་པོ་ལ་ཞེན་པ་
མ་བཏང་། དེ་ཞེན་པ་ཟློག་པའི་ཕྱིར་དུ་བྱུ་རུའི་རི་དེའུ་ཆེ་བ་ཙམ་
ཞིག་སྤྲུལ་ནས་དེའི་ཁར་བཞུགས་པས་ནཱ་རོ་པའི་ཁེངས་པ་ཞི་་་་་
ནས་བྱུ་རུ་རྣམས་སྐུ་ལ་གཏོར། ངས་བཤད་དམ་སྒོམ་ཞུས་པས།
སློབ་དཔོན་རྩིག་གསེབ་ཏུ་བཞུད་ནས་སླར་བྱོན་ཏེ། ཀ་པཱ་ལ་ཞིག་
གི་ནང་དྲི་ཆེན་རྨོངས་པ་ཕྱུར་རེ་བས་གང་བ་མིའི་རྩིབ་མས་ཐུར་་
མ་བྱས་པ་གནང་ནས་འདི་ཟོ་གསུངས། ནཱ་རོ་པས་དེ་བཞེས་པས།
བདུད་རྩི་རོ་བརྒྱ་དང་ལྡན་པ་ཞིག་བྱུང་བ་ནས། ཐུགས་ལ་ཐོད་
པས་སྣོད་བཅུད་དང་མཚུངས་པར་ཆོས་ཀྱི་ཚིག་དེ་ཟོས་པས།
ལྷའི་ཞལ་ཟས་ཀྱི་རོ་བྱུང་བ་ནི་ཉམས་སུ་བླངས་ན་མཆོག་གི་་་་་་
དངོས་གྲུབ་ཐོབ་པས་སྒོམས་ཤིག་གསུངས་པའི་བརྡར་གོ་བས། བླ་
མས་དེ་བཞིན་ནོ་གསུངས། དེ་ནས་ལམ་བར་དུ་སྔར་མཐུ་
ལ



བསྒྲུབས་པའི་སར་སླེབས་པ་ན། རྒྱལ་པོས་ཚོར་ཏེ་འཁོར་དང་
བཅས་པས་འགྱོད་བཤགས་ཕུལ་མཆོད་གནས་སུ་ཞུས་པ་ཞལ་་་་་
གྱིས་བཞེས་ཏེ་རྒྱལ་པོའི་ཕོ་བྲང་མེ་ཏོག་ཁྱིམ། ལྗོངས་མེ་ཏོག་རྒྱས་
པའི་ཞིང༌། དགོན་པ་འདི་ལ་རི་བོ་གསེར་གླིང་ཞེས་བྱ་བ་སྟེ་དེར་
ལོ་བདུན་བཞུགས། རྗེ་མར་པས་ནཱ་རོ་པ་མཇལ་ས་ཡང་འདིར་
ཡིན། །
དེ་ནས་དབུས་འགྱུར་དུ་བྱོན་པ་དང་བི་ཀྲ་མ་ལ་ཤཱི་ལའི་བྱང་
སྒོར་གཅེར་བུ་པ་རྣམས་ཀྱིས་རྩོད་པར་འོང་ནས་རྒྱལ་པོ་དཔང་་་་
དུ་གཙུགས། དེར་རྒྱལ་པོས་གཅེར་བུ་པ་རྣམས་རྩོད་པ་རྒྱལ་ན་
སངས་རྒྱས་ཀྱི་བསྟན་པ་འཇིག་པར་འགྱུར་བས་མི་རུང་ངོ་སྙམ་་་་
ནས་དབུས་འགྱུར་ཚལ་གྱི་པཎྜི་ཏ་ཐམས་ཅད་བསགས་ནས་མེ་་་་
ཏོག་ཕྲེང་བ་གཏད་པ་ན། སུས་ཀྱང་ལེན་མ་ནུས་པ་ན། རྒྱལ་པོ་ན་
རེ་ད་དུང་ཁྱོད་རྣམས་བགྲོས་ལ་རྩོད་པ་གྱིས་ཤིག །གལ་ཏེ་རྩོད་པ་
མི་ནུས་ན་གཙུག་ལག་ཁང་དབང་རིས་དང་བཅས་པ་གཅེར་བུ་་་་
པ་ལ་འབུལ་ལོ་ཟེར། དེར་པཎ་ཆེན་རྣམས་གྲོས་བྱས་པའི་ཚེ་རྒན་
མོ་གཅིག་གིས་ངའི་ཁྱིམ་ན་ནཱ་རོ་པ་བཞུགས་ཡོད་པས་དེ་ལ་ཞུས་
ཤིག་ཟེར། ཐམས་ཅད་འདུས་ཏེ་དེར་ཕྱིན་ནས་རྒྱུ་མཚན་གསོལ་
བས། ནཱ་རོ་པས་བསྟན་པ་འཇིག་ལ་ཁད་དམ་གསུངས། འཇིག་ལ་
ཁད་དོ་ཞུས་པར། ང་ཡོད་སར་གཅེར་བུ་པ་དག་ཡོང་ནུས་པའང་
རིགས་པ་མ་ཡིན་མོད། མི་རིགས་པ་བྱས་པས་ཕམ་པར་བྱའོ་



གསུངས་ནས། སྔར་སློབ་དཔོན་གྱིས་མ་རྩོད་པར་སྒོམས་ཤིག་
གདམས་པ་བརྗེད་དོ། །དེར་གཅེར་བུ་པ་དང་རྩོད་པ་བྱས་པས་
སློབ་དཔོན་རང་གིས་གཟིགས་པས་རང་ཞན་ཞན་འདྲ་བར་་་་་་་
ཐུགས་དགོངས་ལ་ང་འདྲ་བའི་སྨྲ་བའི་དབང་ཕྱུག་ཞན་པ་ཅི་་་་་
ཡིན་སྙམ་པས་བླ་མའི་གསུངས་འགོང་བར་མཐོང་ནས་ཡིད་ཀྱིས་་
བཟོད་གསོལ་བྱས། དེར་སློབ་དཔོན་ཏིལ་ལི་པ་ཕྱག་གཡས་ཁ་
ཊྛ མ། གཡོན་ཐོད་པ་བཅད་མ་ཐག་པ་ཅིག་བསྣམས། རུས་པའི་
རྒྱན་དྲུག །སྟག་ཤམ་ཅན་རལ་པའི་ཟུར་ཕུད་ཟིང་ངེ་བ་ཞིག་ཏུ་
བྱོན་པ་ལ་ཕྱག་མཛད་པས། གཅེར་བུ་པ་རྣམས་ཀྱིས་ ཁྱོད་སངས་
རྒྱས་པ་སྙིང་རྗེ་དང་བྲལ་བ་སྲིན་པོའི་གཟུགས་ཅན་འདི་ལྟ་བུ་ལ་་
ཕྱག་འཚལ་བ་དེ་ཉིད་ཕམ་པའི་གནས་སུ་གྱུར་ཏོ་ཟེར། སློབ་
དཔོན་ཏིལ་ལི་པས་ཕམ་ཕམ་གསུངས། ཁོའི་ལྷ་ཁང་ལ་སྡིགས་
མཛུབ་གཏད་པས་ལྷ་ཁང་མཆོད་རྟེན་གྱི་གཟུགས་འདྲ་བ་ཟུར་་་་་
བརྒྱད་སུམ་ཐོག་རྒྱ་ཕུབ ས་དང་བཅས་ཡོད་པ་ཧྲུལ་གྱིས་ཞིག་པ་་་་
ན། གཅེར་བུ་པ་རྣམས་སྐྲག་ནས་ཐམས་ཅད་ཀྱིས་སློབ་དཔོན་ལ་
བ ཏུད། དེ་ནཱ་རོ་པ་ལ་གཏད་ནས་རབ་ཏུ་བྱུང་ཞིག་གསུངས།
གཅེར་བུ་པ་རྣམས་ནང་པར་ཞུགས།
དེའི་ཚེ་ཛེ་ཏཱ་རི་དགྲ་ལས་རྣམ་རྒྱལ་སྤྱོད་པ་ལ་གཤེགས་པས།
བི་ཀྲ་མ་ཤི་ལའི་གཙུག་ལག་ཁང་གི་བྱང་སྒོ་བ་མེད་པས་དེ་སྲུང་་་་
བར་གསོལ་བ་ན། སློབ་དཔོན་ལ་གསོལ་བ་བཏབས་པས། ད་ཁྱོད་



ཀྱིས་ཆོས་སྟོན་པའི་དུས་ལ་བབ་ཀྱི་གྱིས་ཤིག་དང་འགྲོ་བ་མང་པོ་་
ལ་ཕན་ཐོགས་པར་འགྱུར་ཏེ། ཁྱོད་བས་ཀྱང་སློབ་མ་དང་ཡང་
སློབ་རིམ་པས་ཕན་ཇེ་ཆེར་འགྱུར་རོ་ཞེས་གསུངས་ཏེ་མི་སྣང་་་་་་་
བར་གྱུར། དེར་ནཱ་རོ་པའི་ཞལ་མཐོང་ཚད་ངན་སོང་དུ་མི་སྐྱེའོ་
ཞེས་གྲགས་ནས་སློབ་མ་བསམ་གྱིས་མི་ཁྱབ་པ་འདུས་སོ། །
ཁ་ཆེ་རྒྱལ་པོས་གུར་ཀུམ་གྱི་ཞིང་ལྗོངས་དང་ཉེ་བ་ན་རི་བོ་་་
ཞིག་ལ་དཔལ་མེ་ཏོག་མདངས་འཕྲོག་པའི་གཙུག་ལག་ཁང་་་་་་་་
བགྱིས། དེར་སྤྱན་དྲངས་ཏེ་དེ་ཕུལ་ནས་བླ་མར་བཟུང་ངོ། །དེ་
ནས་ཡུལ་དབུས་རྒྱལ་པོའི་ཁབ་ཏུ་གླང་ཆེན་ཤི་བའི་རོ་ལ་གྲོང་་་་་་
འཇུག་མཛད་པ་དང་། ནུབ་ཕྱོགས་ན་ག་རའི་རྒྱལ་པོ་མུ་སྟེགས་
ཅན་ཡིན་པས་མི་སྟོང་ཕྲག་ལྕགས་སུ་བཅུག་སྟེ་མཆོད་སྦྱིན་བྱ་བ་
བརྩམ་པར་རྫུ་འཕྲུལ་གྱིས་བ ཏུལ་ནས་སངས་རྒྱས་པར་བཅུག ། །
ཡང་སྒྲ་ལྡན་རྒྱལ་པོའི་བཙུན་མོ་པད་མ་ཅན་དུ་གཟིགས་་་་་
ནས་དགུག་པའི་སྦྱོར་བ་མཛད་དེ་བཙུན་མོ་མཆན་ནས་གར་སོང་
མེད་པར་གྱུར་པར་རྒྱལ་པོས་རྣལ་འབྱོར་པ་དང་མཉམ་དུ་རྩྭའི་་་་
སྤྱིལ་བོ་ལ་མཉམ་དུ་ཡོད་པ་མཐོང་ནས་རྒྱལ་པོས་གཤེད་མ་་་་་་་་
བཀྱེས་ཏེ་འབྱོར་བ་དང༌། དེར་ནཱ་རོ་པས་དགྱེས་པ་རྡོ་རྗེའི་ཏིང་
ངེ་འཛིན་ལ་བཞུགས་ཏེ་བཞད་པའི་གད་རྒྱངས་བཅུ་གཉིས་་་་་་་
བསྒྲགས་པས་ནགས་ཚལ་རི་བྲག་ཀྱང་དེ་ལྟར་དགོད་པས་འུར།
དེས་ཐམས་ཅད་བྱེད། རྒྱལ་པོས་གྲུབ་ཐོབ་ཏུ་ཤེས་ནས་བཟོད་པ་
54



གསོལ་བཙུན་མོ་ཡང་ཕུལ། ཡང་ཆོམ་རྐུན་གྱིས་ཆུ་གྲི་འདི་ཟོ་ཟེར་
བ་སྣོད་དུ་ལྟེམ་གྱིས་བཞུས་ནས་གསོལ་བ་དང༌། ཤཱནྟི་པས་ཚོགས་
འཁོར་མཛད་པའི་ཚེ་རྣལ་འབྱོར་པ་ནག་པོ་ཞིག་ནང་དུ་འཚངས་
ནས་ཁྱོད་ཀྱིས་ཚོགས་དཔོན་མི་འོང་ངས་བྱ་བྱས་པས། ནུས་པ་
སྟོན་ཟེར། དཀྱིལ་འཁོར་སྤྲུལ་ཏེ་བསྟན། སྐུ་རང་བཞིན་དུ་མཛད་
པས་ནཱ་རོ་པར་ཤེས་ཏེ་ཚོགས་དཔོན་བཅོལ། དེ་ལ་སོགས་རྫུ་
འཕྲུལ་མཐའ་ཡས་པ་བསྟན་ནོ། །
ས་བདུན་པའི་བར་བསྒྲུབས་ནས་བརྟུལ་ཞུགས་སྤྱོད་པ་ལ་་་་
ཞུགས་ཏེ་དག་པ་ས་གསུམ་མངོན་དུ་མཛད། མར་པས་ཕྱག་ཕྱི་
བ གྱིས་ཏེ་པུལླ་ཧ་རིར་དངོས་གྲུབ་ཆེན་པོའི་ཉེ་རྒྱུར་ཕྱོགས་ལས་་་་
རྣམ་རྒྱལ་གྱི་སྤྱོད་པ་བརྩམས་ཏེ། ཉིན་བདུན་གྱིས་ཕྱག་རྒྱ་ཆེན་པོ་
མཆོག་གི་དངོས་གྲུབ་ཐོབ་པས་སྐུ་མ་སྤངས་པར་མཁའ་སྤྱོད་ཆེན་
པོར་བྱོན་པ་མཚན་མེ་མ་མུར་པ་ཞེས་སུའང་གྲགས་པ་ཡིན་ནོ། །
དེ་ལ་རང་གི་ལྕམ་དཔལ་གྱི་ཡེ་ཤེས་བྱ་བ་རབ་ཏུ་བྱུང་ནས་སྡེ་་་་་
སྣོད་གསུམ་ལ་སྦྱངས། ནཱ་རོ་པ་ཉིད་ཀྱིས་གསང་སྔགས་ཀྱི་སྒོ་ནས་
སྨིན་པར་མཛད། མཐར་རྡོ་རྗེ་འཆང་དངོས་ཀྱིས་བྱིན་གྱིས་
བརླབས་པ་ནི་གུ་མ་ཞེས་སམ། རྣམ་འབྱོར་མ་རུས་པའི་རྒྱན་ཆ་
ཅན་ཞེས་བྱ་བ། སོ་ས་གླིང་གི་དུར་ཁྲོད་ན་བཞུགས་ཤིང་སྐུ་མ་
སྤངས་པར་མཁའ་སྤྱོད་དུ་གཤེགས། གྲུབ་པའི་རྒྱལ་མོའང་འདི་
ཉིད་དོ། །དེ་མིན་སློབ་མ་མཆོག་ཐོབ་པའི་པཎ་ཆེན་བརྒྱ་རྩ་བརྒྱད་
55



དང་དེའི་ནང་ནས་མཆོག་གྱུར་བརྒྱད་ནི་ཤཱནྟི་བྷ་དྲ། ཤཱནྟི་པ། མི་
ཏྲི་པ། ཌོམྦི་པ། གནས་བརྟན་བྱང་ཆུབ་བཟང་པོ། སྤྱི་ཏི། ཁ་ཆེ་ཨ་
ཀ་ར་སིདྡྷི། ཨ་ཏི་ཤ་རྣམས་སོ། །བརྟུལ་ཞུགས་སྤྱོད་པའི་སྦྱོར་ལམ་
པ་ལྔ་བཅུ་རྩ་བརྒྱད། གཞན་པཎྜི་ཏ་དང་ཀུ་སུ་ལུ་བགྲང་གིས་མི་
ལང་པ་བྱུང་ངོ། ། །
རྗེ་མར་པ་ཆོས་ཀྱི་བློ་གྲོས་ཀྱི་རྣམ་ཐར།
དེ་ལྟར་རྒྱ་གར་འཕགས་པའི་ཡུལ་དུ་བྱོན་པའི་པཎ་གྲུབ་་་་་
མང་པོ་ཞིག་ལ་དམ་ཆོས་ཕྱག་རྒྱ་ཆེན་པོ་བརྒྱུད་ཚུལ་ཧ་ཅང་རྒྱས་་་
པ་བཞུགས་ཀྱང་། འདིར་ནི་བརྒྱུད་པ་འདི་ཉིད་ཀྱི་གཙོ་བོའི་ལོ་
རྒྱུས་ཀྱི་ཁུངས་མདོ་ཙམ་བསྟན་ཏེ། ད་ནི་བོད་གངས་ཅན་ཡུལ་དུ་
ངེས་པ་དོན་གྱི་བརྒྱུད་ཚུལ་འཆད་པ་ལ། ཐོག་མར་སངས་རྒྱས་རྡོ་
རྗེ་འཆང་གི་བསྟན་པ་སྔགས་སམ་རྒྱུད་སྡེ་ལམ་རྡོ་རྗེ་ཐེག་པའི་་་་་
བསྟན་པ། བཤད་སྒྲུབ་འཕྲིན་ལས་ཐམས་ཅད་ཀྱི་སྒོ་ནས་བསྟན་
པའི་མངའ་བདག་ཏུ་གྱུར་པའི་རྗེ་བཙུན་ཆེན་པོ་མར་པ་ལྷོ་བྲག་་་
པའི་རྣམ་ཐར་ཅུང་ཟད་འབྲི་ན། རྗེ་མར་པ་ཆོས་ཀྱི་བློ་གྲོས་འདི་
ཉིད་ནི་བྱང་ཆུབ་སེམས་དཔའ་ཆེན་པོ་བློ་གྲོས་རིན་ཆེན་གྱི་རྣམ་་་
འཕྲུལ་ཡིན་ལ། ཧེ་རུ་ཀ་རྒྱལ་བ་རྡོ་རྗེ་འཆང་དངོས་སུ་གྲུབ་ཀྱང་།
གདུལ་བྱའི་དབང་གིས་སྤྲུལ་པ་སྣ་ཚོགས་བྱོན་ནས། རྣམ་པ་ཐ་
56



མལ་གྱི་སྤྱོད་པ་དང་རྗེས་སུ་མཐུན་ཚུལ་བསྟན་ནས། རིགས་ཀྱི་སྐྱེ་
བ་བཞེས་ཚུལ་ནི། ཡུལ་ལྷོ་བྲག་ཆུ་ཁྱེར། གདུང་མར་པ། ཡབ་
དབང་ཕྱུག་འོད་ཟེར་དང་ཡུམ་སྐལ་ལྡན་སྐྱིད་གཉིས་ཀྱི་སྲས་སུ་་་
ཆུ་ཕོ་བྱི་བ་ལོར་(སྤྱི་ལོ་༡༠༡༢) སྐུ་འཁྲུངས། གཞོན་ནུ་ནས་ཡི་
གེ་འབྲི་ཀློག་མཁས་པར་གྱུར། སྐུ་ན་ཆུང་དུས་སུ་ཐུགས་རྒོད་ཅིང་
སྤྱོད་པ་རྩུབ་པ་ཞིག་ཡོད་པས། ཡབ་ཡུམ་གྱིས་རྒྱུད་དུལ་དུ་རེ་ནས་
དགུང་ལོ་བཅུ་གཉིས་ལོན་པ་དང་ཆོས་ལ་བརྫངས། མང་མཁར་
མྱུ་གུ་ལུང་དུ་འབྲོག་མི་ལོ་ཙཱ་བ་ལས་སྒྲ་སྐད་ལོ་ཙཱ་མཁས་པའི་་་་་་
ཚད་དུ་བསླབས། ཆོས་སྒོར་ཞུགས། ལྷག་པར་གསང་བ་སྔགས་ཀྱི་
སྐོར་ཞུ་འདོད་ཡོད་ཀྱང་ཡོན་ཆེ་བ་དང་བཀའ་དོགས་པས་མ་་་་་་
ཐོབ་སྟེ། རྗེ་མར་པའི་གསུངས་ལས། ལོ་བཅུ་གཉིས་ལོན་ནས་ཆོས་
དང་ཕྲད། །དེ་སྔོན་སྦྱངས་ཀྱི་བག་ཆགས་སད་པ་འདྲ། །དཔལ་མྱུ་
གུ་ལུང་གི་དགོན་པར་ཕྱིན། །སྒྲ་བསྒྱུར་འབྲོག་མི་ལོ་ཙཱ་ལ། སྒྲ་ཐད་
ཀློག་སྐད་ཀྱི་ཡིག་ཚད་བསླབས། ཁོང་བཀའ་དྲིན་མི་ཆུང་ཆེ་བར་
འཁུམས། །དཔལ་མྱུ་གུ་ལུང་གི་དགོན་པ་རུ། །གསང་སྔགས་ཆོས་
ཀྱི་མུ་གེ་ལ། །སེམས་ཡི་དྭགས་བྱེད་ཅིང་ལོ་གསུམ་བསྡད། །ཅེས་
གསུངས། །
དེ་ནས་རྒྱ་གར་དུ་འགྲོ་བའི་སྤོབས་པ་སྐྱེས་ཏེ་ཀ་ཅ་རྣམས་་་
གསེར་དུ་བསྒྱུར། སྐྱེར་ཕུའི་ཀློག་སྐྱ་ཆེན་པོ་དེ་སྟག་སྡེར་ཕེབས་པ་
དང་འགྲུལ་ནས་སྐྱེར་ཕུར་ཕེབས། སྣེ་ལེན་དང་རྫོངས་པ་ལེགས་



པོ་མཛད། ཀློག་སྐྱ་ཆེན་པོའི་གསུངས་བཞིན། སླད་ནས་ཁོང་གི་བུ་
ཀུན་གྱིས་སྣེ་ལེན་བྱེད་པའི་ཆད་ཐོ་བྱས། མང་ཡུལ་དུ་བྱོན་པ་དང་
གཉོས་འབྱུང་པོ་དང་འཕྲད་དེ་སྟབས་གཅིག་བལ་ཡུལ་དུ་ཕེབས་་
ནས་ལོ་གསུམ་བཞུགས། ཚ་པ་ལ་འདྲིས་སུ་བཅུག །བལ་པོ་ཕམ་
ཐིང་པ་རྣམ་རྒྱལ་དབང་པོའི་སྡེ་ལ་གདན་བཞིའི་བདག་གདན་གྱི་
བཤད་བཀའ་ཞུས། སྒྲ་ཚད་དང་སྨན་དཔྱད་སོགས་ཞར་ཆོས་ལ་
བསླབ་པས་མཁས་པར་མཁྱེན། མགུར་ལས། བདག་བལ་ཡུལ་གྱི་
ལམ་དུ་བཞུད་ཙ་ན། །གཅན་འཕྲང་ཆུ་ལ་ཐར་དུས་མེད། །ལམ་
རིང་པོ་ཞིག་ལ་བགྲོད་དུས་མེད། །ལམ་དེ་ཀུན་གྱི་བདེ་དོགས་
མཐོང་ཙ་ན། །བྱ་དགུང་ལ་འཕུར་བ་གཤོག་པ་འདར། །འོན་ཀྱང་
ངལ་དུབ་བྱ་རིན་ཆོག །ཡུལ་ལྷ་ལས་བབས་པའི་བལ་པོ་མཐོང་། །
ཕྱི་འདོད་ཡོན་ལྟ་བའི་ཆོག་མི་ཤེས། །མི་འདོད་ཁམས་ཀྱི་ལྷ་ཕྲན་
ཡིན་ནམ་སྙམ། །ཞེས་གསུངས། དེ་ནས་གྲུབ་ཆེན་ནཱ་རོ་པའི་སྙན་
པ་གསན་ཏེ། བརྟུལ་ཞུགས་སྤྱོད་པ་བལ་བོ་བནྟེ་པ་དང་མཉམ་དུ་
འགྲུལ་ནས་རྒྱ་གར་དུ་ཕེབས། གསུངས་ལས། དེ་ནས་རྒྱ་གར་འགྲོ་
ཙ་ན། །མཐའ་འཁོབ་ཀྱི་ཇག་པ་ཤི་སྐྱིད་ལ། །སྲོག་ཅི་བདེར་ཐོན་
པ་ཅང་མ་བསམ། །གཅན་གཟན་གྱི་ངར་སྐད་ཐོས་ཙ་ན། །ཡིད་
བརྟན་པར་ཕྱིན་ཀྱང་གོམ་ཚུགས་འཁྱོར། །ལམ་དེ་ཀུན་གྱི་བདེ་
དོགས་བཤད་ཙ་ན། །དུས་ད་ལྟ་དྲན་ཡང་གློ་སྙིང་འདར། །ཆུ་
གྲགས་པ་ཅན་གྱི་གང་གཱ་བརྒལ། །འོན་ཀྱང་དཀའ་བ་སྤྱད་རིན་



ཆོག །ཡུལ་དབུས་འགྱུར་ཚལ་( འཆང）གྱི་བཀོད་པ་མཐོང༌། །
དཔལ་རྡོ་རྗེ་གདན་གྱི་སྣ་དྲངས་ནས། །རྟེན་ཁྱད་པར་ཅན་ལ་
མཆོད་པ་བྱས། །ཅེས་གསུངས།
དེ་ནས་བི་ཀྲ་མ་ལ་ཤཱི་ལར་སླེབས། དགེ་ཚུལ་ཤེས་རབ་སེང་
གེ་དང་མཇལ། ནཱ་རོ་པ་རྒྱ་གར་ཤར་ཕྱོགས་སུ་བྱོན་ནས་མ་
བཞུགས་ཞག་ཤས་ངལ་གསོས་གསུངས། དེར་ཕོ་ཉ་བྱུང་ནས་བླ་
མ་ནཱ་རོ་པ་ཡང་དགོན་པ་ཕེབས། ཁྱོད་ཀྱི་རྩ་ན་བོད་ཀྱི་སློབ་
གཉེར་བ་ཞིག་ཀྱང་ཡོད་པ་ཁྲིད་ཤོག་གསུང་འདུག་པ་བཞིན་ཤར་
ཕྱོགས་སུ་བྱོན། ལྗོངས་མེ་ཏོག་རྒྱས་པའི་རི་བོ་གསེར་གླིང་གི་
དགོན་པར་དཔལ་ནཱ་རོ་པ་དང་མཇལ། དེར་ཚོགས་མཆོད་དང་
གསེར་གྱི་མཎྜལ་ཕུལ། ཆོས་གནང་དགོས་ཞུས་པས་ཞལ་གྱིས་
བཞེས། ཐོག་མར་དཔལ་དགྱེས་པ་རྡོ་རྗེ་ལྷ་དགུའི་དཀྱིལ་འཁོར་
དུ་དབང་བསྐུར་སྐབས་། དཀྱིལ་འཁོར་དང་ལྷ་ཚོགས་མངོན་སུམ་
དུ་སྤྲུལ་ནས། བླ་མས་ཁྱེད་ཀྱིས་ལྷ་དང་བླ་མ་གང་ལ་དབང་ཞུ་
འདེམས་ཤིག་གསུངས་པར། ལྷ་ལ་དབང་དངོས་སུ་ཐོབ་ན་ཡ་
མཚན་སྙམ་དབང་ལྷ་ལ་ཞུ། རྒྱུད་དང་གདམས་ངག་བླ་མ་ལ་ཞུ་
བྱས། ལྷ་ལ་ཕྱག་འཚལ་བས། དཀྱིལ་འཁོར་དང་ལྷ་ཚོགས་རྣམས་
བླ་མའི་ཐུགས་ཀར་བསྡུས་ཏེ། བྱིན་རླབས་ཀྱི་རྩ་བ་བླ་མ་ཡིན་པ་
ལ། ཁྱོད་བླ་མ་ལས་ཡི་དམ་ལྷག་སྙམ་བདམས་པས་མི་བརྒྱུད་ཀྱིས་
ཕན་མི་ཐོགས། ཆོས་བརྒྱུད་ཆུ་བོའི་གཞུང་ལས་རིང་བར་ལུང་
59



བསྟན། དབང་དོན་གྱི་ཡེ་ཤེས་ངོ་འཕྲོད་དེ་གསུང་མགུར་ལས། མ་
སྐལ་བ་བཟང་མོས་རྗེས་གནང་བ། །བྱིན་རླབས་ཀྱི་ཆུ་རྒྱུན་མ་ཆད་
པས། །དབང་བཞིའི་དོན་ལ་ངོ་སྤྲོད་མཛད། །ཟག་པ་མེད་པའི་
ཏིང་འཛིན་སྐྱེས། །ཞག་བདུན་བར་དུ་བརྟན་པ་ཐོབ། །སྲོག་རྩོལ་
འཕོ་བ་ཉི་ཟླ་གཉིས། །གཡོ་མེད་ནམ་མཁའ་ཁྱིམ་དུ་བཅུག །རང་
བྱུང་ལྷན་ཅིག་སྐྱེ་བའི་ཉམས། །བདེ་གསལ་མི་རྟོག་ཁོང་ནས་ཤར།།
བག་ཆགས་གཉིས་ཀྱི་འཁྲུལ་པ་དེ། །འོད་གསལ་ལམ་གྱི་ངོ་བོར་
རྟོགས། །ཡིད་ཀྱི་གཡོ་བ་གཟུང་འཛིན་གཉིས། །སྤྲོས་བྲལ་ཆོས་ཀྱི་
དབྱིངས་སུ་བསྟིམས། །ཕྱི་སྣང་བ་སྒྱུ་མའི་འཕྲུལ་འཁོར་འདི། །སྐྱེ་
མེད་བདེ་བ་ཆེན་པོར་རྟོགས། །ནང་འཛིན་པ་ཡིད་ཀྱི་རྣམ་ཤེས་
འདི། །སྔར་འདྲིས་མཛའ་བོ་ཕྲད་པ་བཞིན། །སེམས་ཉིད་རང་ངོ་
རང་གིས་ཤེས། །ལྐུག་པ ས་རྨི་ལམ་རྨིས་པ་བཞིན། །བརྗོད་དུ་མེད་
པའི་དོན་ཅིག་རྟོགས། །གཞོན་ནུས་བདེ་བ་མྱོང་བ་བཞིན། །སྨྲ་རྒྱུ་
མེད་པའི་ཉམས་ཤིག་ཤར། །ཞེས་དང་། ལྗོངས་མེ་ཏོག་རྒྱས་པའི་
དགོན་པ་དེར། །དབང་བཞིའི་ཆུ་བོ་རྫོགས་པར་བསྐུར། །ཞེས་
གསུངས་པས་སོ། །
དེ་ནས་པུ༔་ཧ་རིར་བཞུགས་ནས། དགྱེས་རྡོར་རྒྱུད་གསུམ་
གྱི་བཤད་པ་དང་དབང་ལུང་མན་ངག །བསྲེ་འཕོ་གནད་ཀྱི་
འཚམས་སྦྱོར། བཀའ་སྲུང་གུར་དང་དུད་སོལ་མ་བཅས་པ་གནང་
སྟེ། གསུང་མགུར་ལས། གནས་ངོ་མཚར་མཁའ་འགྲོས་ལུང་བསྟན་
6)



པ། །ས་བྱང་ཕྱོགས་ཁ་ཆེའི་ཡུལ་དུ་ཕྱིན། །དཔལ་པུཏྠ་ཧ་རིའི་
དགོན་པ་དེར། །སྒོ་སྲུང་གི་ནཱ་རོ་པ ཎ་ཆེན་ལ། །རྒྱུད་ཟབ་མོ་
དགྱེས་པ་རྡོ་རྗེ་ཞུས། །བསྲེ་འཕོ་གནད་ཀྱི་འཚམས་སྦྱོར་ཐོབ། ཁྱད་
པར་གཏུམ་མོ་ལས་རྒྱ་ཞུས། །ཆོས་སྐྱོང་དུད་སོལ་ལྷ་མོ་ཐོབ། །ཅེས་
གསུངས། དེར་བར་སྐབས་ཤིག་ན། གཉོས་དང་འཕྲད་པས་དགྱེས་
རྡོར་ལ་ཆོས་སྐད་བྱས་པས། མར་པ་མཁས། གཉོས་ཀྱིས་ཕ་རྒྱུད་
གསང་བ་འདུས་པ་ཞེས་བྱ་བ་རླུང་སྤར་འཛིན་དུ་བྱ་བ་དེ་དགོས་་
ཟེར་བར། ལན་འདེབས་རྒྱུ་མ་བྱུང་བར་ཚུར་ལོག་ནས་བླ་མ་ལ་
ཞུས་པས། བླ་མས། ནུབ་ཏུ་ལཀྵེ་ཏྲའི་དགོན་པར་གཙུག་ལག་ཁང་
ཟླ་བ་རྒྱས་པ་ན་པཎྜི་ཏ་ཡེ་ཤེས་སྙིང་པོ་བྱ་བ་ཕ་རྒྱུད་གསང་བ་་་་་
འདུས་པའི་མངའ་བདག་ཅིག་བཞུགས་ཡོད་དེར་སོང་གསུངས་་་་
པ་ལྟར་ཕྱིན་པས། ལམ་དུ་ཆུ་མི་ཟན་དུག་གི་ཆུ་བརྒལ་ན་ཤ་
ལྤགས་བཤུས་འགྲོ་བ་ཡོད་པ་ལ། དེའི་འགྲམ་དུ་ཡུལ་གྲོང་ཆུང་
ཆུང་ཞིག་འདུག་པའི་མི་ལ་རྔན་པ་བྱིན་ནས་ནགས་གསེབ་ནས་་་་
ཤིང་ལོ་ཞིག་བླངས། དེ་བཏགས་ཏེ་ལུས་ལ་བྱུགས་ནས་ད་དུག་ཆུ་
བརྒལ་བས་ཆོག་ཟེར། བརྒལ་བས་སྦྲུལ་ཤུན་པ་བརྗེས་པ་བཞིན་
དུ་གྱུར་པ་ལས་གཞན་སྐྱོན་ཆེར་མ་བྱུང་། དེར་ཡེ་ཤེས་སྙིང་པོ་
དང་མཇལ། གསང་བ་འདུས་པ་འཕགས་ལུགས་རྒྱུད་འགྲེལ་པ།
དབང་མན་ངག་དང་བཅས་པ་ཞུས་ཏེ། གསུང་མགུར་ལས། ཆུ་མི་
ཟན་དུག་གི་ཆུ་ལས་བརྒལ། །ལུས་དུག་སྦྲུལ་བཞིན་དུ་ཤུན་པ་
61



བརྗེས། །སྲོག་དོར་བ་ཕོད་དེ་ཆོས་ལ་བསམ། །ནུབ་ལཀྵེ་ཏྲའི་
དགོན་པ་རུ། །དཔལ་ཡེ་ཤེས་སྙིང་པོའི་ཞབས་ལ་བཏུགས། །ཕ་
རྒྱུད་གསང་བ་འདུས་པ་ཉན། །སྒྱུ་ལུས་འོད་གསལ་གྱི་གདམས་
ངག་ཐོབ། །ལམ་རིམ་པ་ལྔ་ཡི་དོན་ལ་བསླབས། །ཅེས་གསུངས། དེ་
ནས་ཚུར་ལོག །བླ་མའི་དྲུང་དུ་ཁ་ཆེ་པཎྜི་ཏ་ཆེན་པོ་ཨཱ་ཀ་ར་སིདྡྷི་
བྱོན་ནས་གསང་འདུས་ཞུ་བ་དང་འགྲིག །གསོལ་བ་བཏབ་དུས་
ལ་བབས་པ་ཡིན་གསུངས་ནས་གནང་བས། བཤད་པ་ལ་ཁྱད་
པར་མེད་ཀྱང་། མན་ངག་དངོས་ཟབ་པ་ཙམ་བྱུང་བས། བླ་མ་
རང་གིས་མ ཁྱེན་བཞིན་བདག་དུག་མཚོའི་གླིང་དུ་གཏོང་བ་ཞུས་་་
པས། ཁོང་ལ་གསང་འདུས་ཀྱི་བཀའ་བབས་པ་ཡིན་གསུངས།
པཎྜི་ཏ་དེ་ནི་ནཱ་རོ་པས་ཀྱང་ཞེ་ས་འབུལ་དགོས་པ་ཞིག་འདུག །
ཇོ་བོ་ཆེན་པོས་ཀྱང་དེ་ལ་གསང་འདུས་འཕགས་སྐོར་ཞུ་དགོས་་་་
པ་ལ་མ་བྱུང་གསུངས། པཎྜི་ཏ་དེ་བོད་དུ་བྱོན་དུས། ནག་ཚོ་ལོ་ཙཱ་
ལ་འདུས་པ་འཕགས་སྐོར་རྣམས་གནང་ནས། བོད་འདི་དག་ནཱ་
རོ་ཏ་པའི་ཐུགས་སྲས་བདག་གི་གྲོགས་པོ་མར་པ་ལོ་ཙཱའི་གདུལ་་་
བྱར་འ དུག་གོ་ཞེས་གསུངས་ཏེ་བོད་ནས་ལོགས་ཏེ་ཨུ་རྒྱན་དུ་་་་་་
བཞུད་པར་གྲགས་སོ། །
ཡང་མར་པ་དང་གཉོས་གསང་འདུས་ལ་ཆོས་སྐད་བྱས་པས།
མར་པ་རྒྱལ། ཡང་གཉོས་ནས་མ་རྒྱུད་མ་ཧཱ་མ་ཡ་བྱ་བ་ཤེས་
དགོས་ཟེར་བར། བླ་མ་ལ་གནང་བར་ཞུས་པས། བླ་མའི་ཞལ་ནས།



ལྷོ་དུག་མཚོའི་གླིང་ན་པཎྜི་ཏ་ཞི་བ་བཟང་པོ་བྱ་བ་མ་རྒྱུད་ཀྱི་་་་་་
བདག་པོ་ཞིག་བཞུགས་ཡོད་དེར་སོང་ལ་ཞུས་གསུངས། ལམ་
འཇིགས་པ་ཆེ་བས་བར་ཆད་མི་འབྱུང་བར་བྱིན་བརླབས་མཛད་
དེ་བྱོན། དུག་མཚོའི་གླིང་གི་རི་ལ་བཙལ་བས་དཔལ་ཞི་བ་བཟང་
པོ་དང་མཇལ། ཚོགས་དང་གསེར་གྱི་མཎྜལ་ཕུལ། གསོལ་བ་
བཏབས་པས་མ་ཧཱ་མ་ཡའི་རྒྱུད་དབང་སྒྲུབ་ཐབས་རྣལ་འབྱོར་་་་་
གསུམ་ལ་སོགས་པའི་མན་ངག་ཀུན་གནང༌། ཕྱག་སྤྱི་བོར་བཞག་
སྟེ་ད་སོངས་ཤིག་དང་བར་ཆད་མི་འབྱུང་ཞིང་མྱུར་དུ་ཕྱིན་པར་་་
འགྱུར་ཞེས་གསུངས། བླ་མའི་བྱིན་རླབས་ཀྱིས་རྗེ་བཙུན་གྱི་སྐུ་
རས་བལ་གྱི་འདབ་མ་ལྟར་ཡང་བར་གྱུར་ཏེ། ཞག་གསུམ་ནས་སུ་
ལ་ཧ་རིའི་དགོན་པར་འབྱོར། མགུར་ལས། ལྷོ་དུག་མཚོ་ཁོལ་མའི་
གླིང་དུ་ཕྱིན། །དུས་ཉི་མའི་གུང་ལ་སྨག་རུམ་འཐིབས། །ལམ་ད་
ཅིག་གསལ་བ་ད་ལྟ་སྐོར། །སྲོག་ཡལ་བར་བོར་ནས་རྗེ་བཙུན་
བཙལ། །དཔལ་ཞི་བ་བཟང་པོ་དངོས་དང་མཇལ། །མ་རྒྱུད་མ་ཧཱ་
མ་ཡ་ཐོབ། །དབྱིབས་རྣལ་འབྱོར་གསུམ་གྱི་དོན་ལ་བསླབས། །སྒྱུ་
མ་གསུམ་འཁྱུད་ཀྱི་གདམས་ངག་ཐོབ། །ཅེས་གསུངས།
དེར་ནཱ་རོ་པ་ཆེན་པོའི་དྲུང་དུ་མཇལ། སླར་བླ་མ་ནཱ་རོ་པ་
ཉིད་ཀྱིས་རྒྱུད་དེ་བཤད་པ་ཟབ་རྒྱས་ཆེ་ཙམ་ལས་གཞན་ཁྱད་་་་་་
མེད་པ་ཞིག་གནང་། དེར་གཉོས་དང་ཆོས་སྐད་བྱས་པས། ཁོ་ལ་
ལབ་རྒྱུ་མ་བྱུང༌། སྐབས་དེར་རྗེ་བཙུན་མི་ཏྲི་པའི་སྙན་པ་གསན་
63



ནས། དེར་འགྲོ་བར་བླ་མས་ཀྱང་གནང་སྟེ་རྒྱ་གར་ཤར་ཕྱོགས་སུ་
བྱོན། རི་བོ་མེ་འབར་གྱི་དུར་ཁྲོད་དངོས་གྲུབ་ཅན་གྱི་དགོན་པར་
མངའ་བདག་མེ་ཏྲི་པ་དང་མཇལ། ཐུགས་རྗེས་ལྷག་པར་བཟུང་
མཚན་བརྗོད་དང་སྙིང་པོ་སྐོར་གསུམ། ཕྱག་རྒྱ་ཆེན་པོའི་གདམས་
ངག །དགྱེས་པ་རྡོ་རྗེའི་དབང་རྒྱུད་མན་ངག་དང་བཅས་པ་ཞུས།
ངོ་མཚར་བའི་རྫུ་འཕྲུལ་དུ་མ་ཡང་མཇལ་ཏེ། ཇི་སྐད་དུ། རི་རབ་
ཏུ་འཁྲུག་པའི་དུར་ཁྲོད་ཀྱི། །དངོས་གྲུབ་ཅན་གྱི་དགོན་པ་རུ། །རྗེ་
མངའ་བདག་མེ་ཏྲིའི་ཞབས་ལ་གཏུགས། །རྒྱུད་ཟབ་མོ་བསྟོད་པ་
གླུར་བླང་ཐོས། །ཆོས་ཕྱག་རྒྱ་ཆེ་ལ་རྟོགས་པ་སྐྱོངས། །སེམས་
དངོས་པོའི་བཞུགས་ཚུལ་གཏན་ལ་ཕབས། །ཞེས་དང་། ཡང་། ཡི་
དམ་དགྱེས་པ་རྡོ་རྗེ་ཞུས། །མཁའ་ནས་མེ་ཏོག་ཆར་དུ་ཕབས། །
སྒྲོན་ཤིང་མར་མེ་མཛུབ་གང་ལ། །ཞག་བདུན་བར་དུ་སྣང་བ་
བྱུང་། །བེམ་པོར་གྱུར་པའི་ལྗོན་ཤིང་དེས། །རབ་ཏུ་མ་བཟོད་གཡོ་
འགུལ་བྱས། །སྤྲུལ་པའི་ཅེ་སྤྱང་དམར་པོ་བདུན། །དངོས་སུ་གཏོར་
མ་ལེན་པར་མཐོང་། །ས་གསུམ་གནས་པའི་ཌཱ་ཀི་ཡིས། །གཟུགས་
མེད་སྔགས་ཀྱི་རང་སྒྲ་སྒྲོགས། །བར་སྣང་གང་བའི་ཞིང་སྐྱོང་
རྣམས། །སྣ་ཚོགས་རོལ་མོ་སྒྲོགས་པ་ཐོས། །ཞེས་གསུངས། ཡང་།
ཆོས་ལྟ་བའི་ཡང་རྩེ་ཕུགས་ཐག་ཆོད། །ལམ་གྲུབ་མཐའ་དམའ་
བའི་དོགས་མ་མཆིས། །ཅེས་དང་། རྗེ་མི་ཏྲི་པ་ཡི་བྱིན་རླབས་ཀྱིས།།
གཞི་ཆོས་ཉིད་སྐྱེ་བ་མེད་པར་རྟོགས། །སེམས་སྟོང་པ་ཉིད་ལ་སྤར་



ཟིན་བྱས། །དོན་སྤྲོས་བྲལ་གཉུག་མའི་ངོ་བོ་མཐོང་། །སྐུ་གསུམ་མ་
དང་དངོས་སུ་མཇལ། །མི་ཁོ་བོས་སྤྲོས་པ་དེ་ནས་ཆོད། །ཅེས་ཀྱང་
གསུངས་སོ། ། །
རྗེ་མར་པ་རྒྱ་གར་དུ་ཐེངས་གསུམ་བྱོན་སྐབས་དེ་དག་ཏུ། མི་
ཏྲི་པའི་གཟུངས་མ་ཆུ་ཤིང་གི་སྙེ་མ་ཅན་ཞེས་བྱ་བ་དེ་མཇལ་ནས།
གསང་གདན་ལེའུ་དང་པོའི་རྣལ་འབྱོར་ནམ་མཁའི་དབང་་་་་་་་་
བསྐུར་དང་རྩ་བའི་དཀྱིལ་འཁོར་གྱི་དབང་སོགས་ཞུས། བླ་མའི་
ལུང་བསྟན་ལྟར་དུར་ཁྲོད་སོ་ས་གླིང་དུ་རྣལ་འབྱོར་མ་མི་རུས་ཀྱི་་
རྒྱན་ཅན་མ་ལས་གདན་བཞི་རྫོགས་པར་ཞུས་ཤིང་། དགྱེས་རྡོར་
གྱི་དབང་དང་རྒྱུད་བཤད་ལན་བདུན་གསན་པ་དང་། གཞན་
ཡང་གཤེད་སྐོར་རྣམས་དང༌། སྒྲོལ་མ་འབྱུང་བ། མི་གཡོ་བླ་མེད།
སེམས་འགྲེལ་སྐོར་གསུམ་སོགས་དབང་རྒྱུད་མན་ངག་ཐམས་་་་་་
ཅད་བུམ་པ་གང་བྱོས་ཚུལ་དུ་གསན་པ་མཛད་ནའང་། སྐབས་
དེར་གདུལ་བྱ་དུས་ལ་མ་བབས་པའམ། བོད་རྣམས་བདེ་དགྱེས་
གསང་གསུམ་ཁོ་ན་གླེང་སྐབས་ཡིན་འདུག་པས། དོན་གཉེར་མེད་
པའམ་ཅི་ལྟར་ན། གདམས་ངག་ཡོད་ཚད་བོད་ཡུལ་འདིར་གནང་
སྐད་མི་འདུག་ཅིང་། དེ་ལ་ཀུན་མཁྱེན་པད་དཀར་གྱིས། ལོ་ཙཱ་བ་
ཆེན་པོས་རྒྱུད་སྡེ་རྒྱ་མཚོ་ཙམ་མཁྱེན་པ་ལས་ཕྱོགས་འདིར་བུམ་་་
པ་གང་ཙམ་གནང་ཞེས་གསུངས་པ་ལྟར་རོ། །
རྗེ་མར་པ་རྒྱ་གར་དུ་སྔ་ཕྱི་ལོ་ཉི་ཤུ་རྩ་དྲུག་བཞུགས་པ་དང་།
65



དཔལ་ནཱ་རོ་པ་ལོ་བཅུ་དྲུག་དང་ཟླ་བ་བདུན་དུ་བསྟེན། དགུང་ལོ་
བཅུ་གཉིས་ནས་ལྔ་བཅུ་རྩ་གཉིས་ཀྱི་བར་ལོ་བཞི་བཅུ་ལ་སྐྱོང་བ་་
མཛད་པ་སྟེ་མགུར་ལས། མར་སྟོན་ཆོས་ཀྱི་བློ་གྲོས་ངས། །ཚེ་སུམ་
གཉིས་རྒྱ་གར་ཡུལ་དུ་བསྐྱེལ། །ལོ་བཞི་བཅུས་བར་དུ་ཐོས་བསམ་
བྱས། །ཞེས་དང༌། རྒྱ་གར་ཡུལ་དུ་ལན་གསུམ་ཕྱིན། །ལུས་སྲོག་ལ་
མ་བལྟས་དམ་ཆོས་བཙལ། །གསུངས་པ་བཞིན་ནོ། །བོད་དུ་ཕེབས་
ནས་དགུང་ལོ་ལྔ་བཅུ་ང་གཉིས་བཞེས་སྐབས་བདག་མེད་མ་་་་་་་
སོགས་བཙུན་མོ་དགུ་ཁབ་ཏུ་བཞེས། ཕྱི་སྦས་ཚུལ་འཇིག་རྟེན་
ཁྱིམ་པའི་ཚུལ་དང་། ཕྱི་རོལ་ཐ་མལ་པ་རྣམས་དང་སྣང་བ་མཐུན་
པར་འདོད་ཡོན་ལ་སྤྱོད་པ་དང༌། འཇིག་རྟེན་ཆོས་བརྒྱད་ལ་
དགྱེས་བཞིན་རོལ་བའི་རྣམ་པའི་སྒོ་ནས། ནང་ལྟར་གྲུབ་པའི་
དབང་ཕྱུག་ཆེན་པོའི་སར་བཞུགས་ཏེ། སྣོད་ལྡན་གྱི་གང་ཟག་
མང་པོའི་དོན་མཛད། རྗེ་མི་ལ་ཡང། དུས་འདི་ཙམ་ནས་རྗེས་སུ་
བཟུང་། སྐབས་སུ་སྐལ་ལྡན་རྣམས་ཀྱི་སྣང་ངོར་གྲོང་འཇུག་
སོགས་ཐུན་མོང་གི་གྲུབ་རྟགས་བསྟན། ཐུན་མོང་མ་ཡིན་པའི་
སློབ་མ་དམ་པ་རྣམས་ཀྱི་སྣང་ངོར། ཟད་པ་ཟིལ་གནོན་དང་སྐུའི་
བ ཀོད་པ ་བ ཅ ས་སྤྲོས་བཅས་བདེ་ཆེན་གྱི་སྤྱོད་པ་སྐྱོང་ཞིང་།
དཀྱིལ་འཁོར་མངོན་སུམ་དུ་སྣང་བ་སོགས་མཆོག་གི་སྒྱུ་འཕྲུལ་གྱི་
རོལ་རྩེད་ཅིར་ཡང་བསྒྱུར། གདུལ་བྱ་རྣམས་ལ་སྨིན་གྲོལ་ཆོས་ཀྱི་
འཁོར་ལོ་རྒྱུན་མི་ཆད་པར་བསྐོར་བ་མཛད་པ་རྡོ་རྗེ་ཅན་གྱི་རྒྱལ་



ཚབ་ཆེན་པོར་བཞུགས་པ་ནི། རྒྱལ་བའི་ཡུམ་རྒྱས་པ་ལས། བྱང་
ཆུབ་སེམས་དཔའ་འགའ་ཞིག་ལ་ནི་ཕ་དང་མ་དགོས་ལ་ཆུང་མ་་་
མི་དགོས་པ་ཡོད་དོ། །བྱང་ཆུབ་སེམས་དཔའ་འགའ་ཞིག་ལ་ནི་ཕ་
དང་མ་དང་ཆུང་མ་དགོས་ལ། བུ་དང་བུ་མོ་མི་དགོས་པ་ཡོད་དོ། །
བྱང་ཆུབ་སེམས་དཔའ་འགའ་ཞིག་ལ་ནི་ཕ་མ་དང་ཆུང་མ་དང་་་
བུ་དང་བུ་མོ་དང་འཁོར་ལ་སོགས་པའི་འདོད་ཡོན་ཐམས་ཅད་་་་
དགོས་པ་ཡོད་དོ། །ཞེས་གསུངས་པའི་དོན་ཕྱི་མ་དང་མཐུན་ནོ། །
དེ་ནས་སློབ་མའི་ཚོགས་ཆེས་མང་པོ་ཞིག་ལ་རང་སྐལ་དང་་་
འཚམ་པའི་ཆོས་གསུངས་ལམ་བསྟན་པས་གྲུབ་པ་བརྙེས་པ་མང་
དུ་མཆིས་པ་ལས། ཁྱད་པར་དུ་འཕགས་པའི་བུ་ཆེན་བཞི་བྱོན།
དེའི་ནང་རྔོག་ཆོས་སྐུ་རྡོ་རྗེ་ལ་དགྱེས་རྡོར་དང་། རྡོ་རྗེ་གུར། མ་
ཧཱ་མ་ཡ་གདན་བཞི་རྩ་བཤད་འགྲེལ་པ་མན་ངག་དང་བཅས་པ་་་
གནང་ནས། རྗེས་ཀྱི་བརྒྱུད་པ་བདུན་ཚུན་ཆད་དུ་རྡོ་རྗེ་དྲིལ་བུ་
འཛིན་ཤེས་པས་ཆོག་པ་ཁོ་བོ་རང་གིས་བྱིན་གྱིས་བརླབས་པ་་་་་་
ཡིན་གསུངས། མེས་སྟོན་ཚོན་པོ་ལ། བདེ་དགྱེས་གསང་གསུམ། མ་
ཧཱ་མ་ཡ། སངས་རྒྱས་ཐོད་པ་མན་ངག་དང་བཅས་པ་གནང་།
དོལ་གྱི་ཚུལ་སྟོན་དབང་ངེ་ལ་གསང་བ་འདུས་པ་ལུགས་གསུམ།
རྩ་རྒྱུད་སྒྲོན་གསལ། རྒྱུད་ཕྱི་མ་རྩ་འགྲེལ། བསྐྱེད་རྫོགས་ཀྱི་མན་
ངག་དགྱེས་རྡོར་སོགས་གནང༌། འདི་གསུམ་ལ་བཤད་རྒྱུད་མི་
ཏིག་སྟར་ལ་བརྒྱུས་པ་ལྟ་བུའི་བཀའ་བབས་པ་ཡིན།
67 །



གཞན་ཡང་དོལ་པ་གག་སྟོན་ལ་སྒྱུ་ལུས་ཀྱི་བ ཀའ་བབས། །
གྲའི་མིའུ་ཆུང་ལ་འཕོ་བའི་བཀའ་བབས། ཆུང་གང་དཔལ་ལེ་ལ་
རིམ་ལྔའི་བཀའ་བབས། དགེ་བཤེས་ཁེ་གད་ལ་གཞུང་བཤད་ཀྱི་
བཀའ་བབས། མཇལ་བ་ལ་སྔ་བ་ཀློག་སྐྱ། སྙིང་དྲུང་གི་མར་པ་
མགོ་ཡག་གཉིས་དང༌། གཉལ་གྱི་ཤུད་ཀྱི་ལྦ་བ་ཅན། འཕྲང་གི་རྒྱ་
སྟོན་ཞིག་པོ། གཙང་རོང་རྒྱ་མཁར་གྱི་ཞང་སྟོན་ནོ། །ཁེ་གད་ནི་ལོ་
ཙཱ་བ་འཁོར་ལོ་གྲགས་ཀྱི་ཡབ་ཡིན། རྗེ་བཙུན་གྲོངས་ནས་རྒྱུད་
འགྲེལ་གྱི་རྒྱ་དཔེ་རྣམས་ཕལ་ཆེར་འདིའི་ལག་ཏུ་བྱུང༌། གཞན་
ཡང་ལྷོ་པ་ཏེ་སྒོམ་ནི་རྗེ་བཙུན་གྱི་ཆིབས་ཁ་བ་ཡིན་པ་སྐུ་ལུས་་་་་་
འདི་ཉིད་མཁའ་སྤྱོད་དུ་བྱོན། ཇོ་མོ་གཞན་བརྒྱད་དང་གཙོ་མོ་
བཅས་ཚོགས་འཁོར་བསྐོར་བར་དགྱེས་རྡོར་སྤྲུལ་པའི་ལྷ་དགུར་་་
དངོས་སུ་སྟོན། གཙོ་མོ་ལ་སྲས་སུ་དར་མ་མདོ་སྡེ་འཁྲུངས། དགུང་
ལོ་ཉེར་གཅིག་པ་ལ་རྟས་བརྡབས་ནས་དབུ་ཆག །བོད་དུ་གདུལ་
བྱ་མེད་པས་གྲོང་འཇུག་རུང་བའི་མི་རོ་མ་རྙེད་ནས། ཕུག་རོན་རོ་
ལ་གྲོང་འཇུག་མཛད་ནས་རྒྱ་གར་དུ་འཕུར། བྲམ་ཟེ་གཞོན་ནུ་ཤི་
བའི་རོ་ལ་གྲོང་མཛད་དེ། ཏེ་ཕུ་གསང་སྔགས་སྡོང་པོ་ཞེས་གྲགས་
སོ། །དེར་བླ་མའི་ཞལ་ནས་ནཱ་རོ་པ ཎ་ཆེན་གྱི་བུ་རྒྱུད་འདི་རྟེན་
འབྲེལ་ལ་མངའ་བརྙེས་པས། ཁྱེད་བུ་ཆེན་རྣམས་རྨི་ལམ་སྒྲུགས་
ཤིག་གསུངས། བུ་ཆེན་རྣམས་ལ་རྨི་ལམ་ལེགས་པ་ཁོ་ན་བྱུང་།
ཁྱད་པར་དུ་རྗེ་བཙུན་མི་ལ་ལ་ཀ་ཆེན་བཞིའི་རྨི་ལམ་བྱུང་བར་་་་
68



བརྡའ་དཀྲོལ་གྱི་མགུར་གསུངས་ནས། སེང་གེ། སྟག་མོ། ཁྱུང་ཆེན།
བྱ་རྒོད་པོ་བཞི་དང་འདྲ་བའི་བུ་ཆེན་བཞི་ལུང་བསྟན། ཡང་བུ་
ཆེན་རྣམས་ཆོས་གང་དང་གང་གི་བཀའ་བབས་དང་འཕྲིན་ལས་་
ལ་དབང་བ་ཡེ་ཤེས་ཀྱིས་གཟིགས་པས་རྔོག་ཆོས་རྡོར་གྱིས་རྒྱུད་་་་
འགྲེལ་འགའ་ལ་བཤད་སྦྱང་མཛད་པ་གཟིགས་པས། ནཱ་རོའི་སྐུ་
རྒྱན་དྲུག་དང་ཐུགས་དམ་པད་མ་ར་ག །དགང་གཟར་བླུགས།
རྒྱུད་འགྲེལ་གྱི་རྒྱ་དཔེ་རྣམས་གཏད་དེ་བཤད་རྒྱུད་ཀྱི་བཀའ་་་་་་
གཏད་གཙོ་བོར་བཤད་པའི་སྒོ་ནས་འགྲོ་དོན་གྱིས་ཤིག་གསུངས།
མཚུར་སྟོན་གྱིས་འཕོ་བ་བསྒོམས་པས། འཕོ་བའི་མན་ངག་དང་
ནཱ་རོའི་དབུ་ལོ། ཕྱག་སེན། བདུད་རྩིའི་རིལ་བུ། རིགས་ལྔའི་དབུ་
རྒྱན་རྣམས་གནང་ནས་འ ཕོ་བ འི་བ ཀའ་བབས་སུ་ལུང་བསྟན།
མེས་སྟོན་གྱིས་འོད་གསལ་བསྒོམས་པས་འོད་གསལ་གྱི་གདམས་་་
པ་དང་། ནཱ་རོའི་རྡོར་དྲིལ། ཌཱ་མ་རུ་ཉ་ཕྱིས་ཀྱི་ཐོད་གཟུགས་
རྣམས་གནང༌། གཙོ་བོ་འོད་གསལ་གྱི་བཀའ་གཏད་པར་མཛད།
རྗེ་མི་ལས་གཏུམ་མོ་བསྒོམས་པས། གཏུམ་མོ་སོགས་ཆོས་དྲུག་གི་
གདམས་པ་དང་། མི་ཏྲིའི་དབུ་ཞྭ། ནཱ་རོའི་ན་བཟའ་རྣམས་གནང་
ནས་གཡའ་རི་དང་གངས་ཁྲོད་དུ་རྩེ་གཅིག་བསྒྲུབ་པའི་རྒྱལ་་་་་་
མཚན་ཚུགས་ཤིག་གསུངས་སོ། །དེ་ལྟར་དཀའ་བ་དཔག་ཏུ་མེད་
པས་བཙལ་བའི་རྒྱུད་མན་ངག་རྣམས་ཀྱིས་སངས་རྒྱས་ཀྱི་བསྟན་་
པ་དར་ཞིང་རྒྱས་པར་མཛད། སྐུ་གསུང་ཐུགས་ཡོན་ཏན་འཕྲིན་
69



ལས་ཀྱི་སྒོ་ནས་འགྲོ་བ་དཔག་ཏུ་མེད་པའི་དོན་མཛད། ཉིད་དང་
གཉིས་སུ་མེད་པའི་སྤྲུལ་པའི་སྐུ་སློབ་མ་ངོ་མཚར་ཅན་རང་རང་་་
གི་འཕྲིན་ལས་ཀྱི་མངའ་དབང་ལ་བསྐོས། སོ་སོར་ལུང་བསྟན་
དང་རྗེས་སུ་གནང་བ་རྫོགས་པར་མཛད་དོ། ། །
དེ་ནས་སྐུའི་བཀོད་པ་བསྡུ་བའི་ཚུལ་བསྟན་པ་ནི་དགུང་ལོ་་་
བརྒྱད་བཅུ་རྩ་བརྒྱད་པ་མེ་མོ་ཡོས་ཀྱི་ལོའི་རྟ་ཟླའི་ཡར་ཚེས་་་་་་་་་
གསུམ་གྱི་ནམ་ལངས་པའི་ཚེ། གྲྭ་སློབ་རྣམས་བསྡུས་ཏེ་བླ་མའི་
ཞལ་ནས། ཁྱེད་རྣམས་མཎྜལ་དང་མཆོད་པ་ཚོགས་ཀྱི་འཁོར་ལོ་
རྒྱ་ཆེན་པོ་མཛོད། མོས་གུས་བསམ་གྱིས་མི་ཁྱབ་པས་གསོལ་བ་
དྲག་ཏུ་ཐོབ། སངས་རྒྱས་བྱང་སེམས་ཡི་དམ་ལྷ་ཚོགས་དཔའ་བོ་
དང་། རྣལ་འབྱོར་མ། ཆོས་སྐྱོང་སྲུང་མའི་ཚོགས་སྤྲིན་གྱི་ཕུང་པོ་
གཏིབ་པ་ལྟ་བུ་ནམ་མཁའ་དང་བར་སྣང་ཐམས་ཅད་གང་བར་་་
བྱོན་ཏེ། ཐམས་ཅད་ཁོ་བོ་དང་དབྱེར་མེད་དུ་འ དུག་གསུངས།
མཆོད་གཏོར་ཚོགས་འཁོར་རྒྱ་ཆེན་པོ་ཕུལ། དེའི་ཚེ། རྗེ་བཙུན་
མར་པ་ཡིད་ཙམ་ཏིང་ངེ་འཛིན་ལ་བཞུགས་པའི་ཚུལ་གྱི་ཐུགས་་་་
ཀ་ནས་འོད་ཟེར་དཀར་པོ་གཅིག་བྱུང་བ། བདག་མེད་མའི་
ཐུགས་ཀར་ཐིམ་པས། བདག་མེད་མ་འོད་ཀྱི་གོང་བུར་གྱུར་ཏེ། རྗེ་
བཙུན་དང་གཉིས་སུ་མེད་པར་གྱུར་པའི་མོད་ལ། སྐུ་གདུང་གི་
གདུལ་བྱར་གཟིགས་ནས། སྐུའི་སྤྱི་བོ་ནས་འོད་ཀྱི་གོང་བུ་ཟླ་བའི་
དཀྱིལ་འཁོར་ལྟ་བུ་ཞིག་ནམ་མཁར་མདའ་འཕངས་པ་བཞིན་དུ་་



གྱུར་ཏེ། བླ་མ་ཡི་དམ་མཁའ་འགྲོའི་ཚོགས་གདུགས་རྒྱལ་མཚན་
རོལ་མོ་སོགས་མཆོད་པའི་སྤྲིན་དང་ལྷན་དུ་གཤེགས། ཡུལ་ལྷོ་
བྲག་ལུང་པར་འཇའ་དང་མེ་ཏོག་གི་ཆར་ཞག་སུམ་ཅུ་སོ་བདུན་་་
བར་རྒྱུན་མ་ཆད་དུ་བྱུང་བར་གྲགས་སོ། ། །
སྐུ་གདུང་ནི་རྔོག་མདོ་སྡེས་གཞུང་གི་ཡུལ་དུ་དྲངས་ནས་་་་་་
དངུལ་གྱི་གདུང་རྟེན་དང་གསེར་གྱི་གདུང་ཁང་དུ་བཞུགས་སུ་་་་
གསོལ་ཏེ། མཐོང་ཐོས་དྲན་རེག་ཐམས་ཅད་བླ་ན་མེད་པའི་བྱང་
ཆུབ་ལ་བཀོད་པར་མཛད་དོ། །
དེ་ལ་རྗེ་མར་པ་ཆོས་ཀྱི་བློ་གྲོས་འདི་ཉིད་རྗེ་ནཱ་རོ་པས་་་་་་་་
བསྟན་པའི་བདག་པོར་དབང་བསྐུར། ཆོས་བརྒྱུད་ཆུ་བོའི་གཞུང་
ལས་རིང་བ་ལུང་བསྟན་པ་ལྟར། བོད་ཁ་བ་ཅན་གྱི་ཡུལ་དུ་གསང་
སྔགས་གསར་མའི་རྒྱུད་སྡེའི་སྐོར་གྱི་དབང་བཀའ། བཤད་བཀའ།
མན་ངག་གི་བཀའ་རྣམས་རྒྱ་ཆེར་སྤེལ་བས་མཁས་གྲུབ་ཀྱིས་བོད་
ཡུལ་བ ཀང་། གསང་སྔགས་ཀྱི་བསྟན་པའི་བདག་པོར་གྱུར་ཏེ་
བསྟན་པ་ཕྱི་དར་གྱི་གསང་སྔགས་གསར་མའི་བསྟན་པའི་དབུ་་་་
ཚུགས་པ་ཡིན་ནོ། ། །
རིམ་ལྔ་དང་། གསང་འདུས། དགྱེས་རྡོར་བརྟག་གཉིས་
སོགས་བཤད་པའི་སྲོལ་རྒྱུན་གཙོ་ཆེ་བ་ཕལ་ཆེར་མར་པའི་བཤད་
སྲོལ་མེས་རྔོག་མཚུར་གསུམ་ནས་བརྒྱུད་དེ། ད་ལྟའི་བར་དུ་མ་
ཉམས་པར་བཞུགས་པ་དང་། ཀུན་མཁྱེན་བུ་སྟོན་དང་། རྗེ་ཙོང་



ཁ་པ་ཆེན་པོ ་ སོ གས་ ཀྱང་བ ཤད་སྲོལ་འདི་ཉིད་མ ཛད་པས། །
བཀའ་དགེ། ས་སྐྱ། ཇོ་ནང་། ཞྭ་ལུ་དག་གི་ནང་དུ་བཤད་སྒྲུབ་ཀྱི་
རྒྱུན་བཞུགས་པར་བརྟེན། བདེ་དགྱེས་གསང་གསུམ་ལ་སོགས་རྡོ་
རྗེ་ཐེག་པ་གཙོ་བོར་གྱུར་པའི་ཀུན་མཁྱེན་རྒྱལ་བའི་བསྟན་པ་་་་་་
རིན་པོ་ཆེ་ཕྱི་མའི་མཐར་ཡང་ཉམས་པ་མེད་པའི་འཕྲིན་ལས་་་་་་
ཕྱོགས་དུས་ཀུན་ཏུ་དར་ཞིང་རྒྱས་པར་མཛད་པའི་བཀའ་དྲིན་ནི།
སུས་ཀྱང་འགྲན་དུ་མེད་པ་ཡིན་ནོ། །
རྗེ་བཙུན་མི་ལ་རས་པ་བཞད་པ་རྡོ་རྗེའི་
རྣམ་ཐར།
དེ་ནས་བླ་མ་མར་པའི་བུ་ཆེན། སྒྲུབ་བརྒྱུད་ཀྱི་བཀའ་བབས།
འཕགས་ཡུལ་གྲུབ་པའི་དབང་ཕྱུག་དཔལ་ནཱ་རོ་པས་ཀྱང་ཕྱག་་་་
མཛད་དེ་གངས་ཅན་མུན་པ་སེལ་བའི་ཉི་མ་ཞེས་གསུངས་པའི་་་
དཔལ་རྗེ་བཙུན་མི་ལ་བཞད་པ་རྡོ་རྗེ་ཞེས། མཚན་སྙན་ས་གསུམ་
གྱི་ཁོངས་ན་ཁྱབ་པ་དེ་ཉིད་ཀྱི་རྣམ་པར་ཐར་པ་ཅུང་ཟད་བཤད་
པ་ལ། ཐོག་མར་ཁོང་གི་འཁྲུངས་ཡུལ་ནི། ལ་སྟོད་མང་ཡུལ་གུང་
ཐང་གི་བྱེ་བྲག་སྐྱ་རྔ་རྩ་བྱ་བར། ཡབ་མི་ལ་ཤེས་རབ་རྒྱལ་མཚན་
དང་། ཡུམ་མྱང་ཚ་དཀར་རྒྱན་གྱི་སྲས་སུ་ལྕགས་ཕོ་འབྲུག་གི་ལོ་
ལ་སྐུ་བལྟམས། ཡབ་ཀྱིས་བུ་སྐྱེས་པ་ཐོས་པས་དགའ་ནས་མཚན་
72



ཐོས་པ་དགའ་གསོལ། རྗེ་བཙུན་སྐུ་ན་ཆུང་དུས་ནས་ཡབ་གྲོངས་
པས། ཁུ་བོ་དང་ཨ་ནེས་ནོར་ཞིང་ཀུན་འཕྲོགས་ཏེ་བགོས། དབྱར་
ཨ་ཁུའི་གཡོག་དང་དགུན་ཨ་ནེའི་གཡོག་བཅོས་ནས་ཤིན་ཏུ་སྡུག་
པ་བྱུང་། མ་ཡུམ་གྱི་བཀའ་ལས་དབུས་སུ་བྱོན་ནས་ཡར་ལུང་ན་
གཉག་གཡུང་སྟོན་ཁྲོ་རྒྱལ་དང་། གཙང་རོང་གི་ལྷ་རྗེ་སྣུབས་ཆུང་
བ་གཉིས་ལ་མཐུ་དང་སེར་བ་བསླབས། ཡུལ་གྱི་དགྲ་ཐམས་ཅད་
བརླགས་པར་མཛད། དེར་སྣུབས་ཆུང་པ་ལས་མ་ཕུར་གཤིན་
གསུམ་སྒྱུ་འཕྲུལ་དང་བཅས་པ་བསླབས། བླ་མ་རྣམ་གཉིས་ཀྱི་
ཕྱག་ཕྱིར་ལོ་ཤས་གསན་པ་མཛད་ཀྱང་། མི་མང་པོ་བསད་པའི་
སྡིག་ལ་འགྱོད་ནས་ཆོས་དྲན་དྲག །ཉིན་ཟས་མི་དྲན་མཚན་
གཉིད་དུ་མི་འགྲོ་བའི་སྐྱོ་ཤས་དང་ངེས་འབྱུང་ཡོད་རུང་ཆོས་ལ་་་
འགྲོ་ཟེར་མ་ནུས་པའི་ཚེ་ན། བླ་མ་གཉགས་ཀྱི་ཡོན་བདག་བཟང་
པོ་ཞིག་ཤི་བས་བླ་མ་ཐུགས་སྐྱོ་སྟེ་ཆོས་བྱེད་པའི་གསུངས་གླེང་་་་་
བྱུང་བ་དང༌། ངའི་འདོད་པ་འགྲུབ་སྟེ་བདག་གིས་ཆོས་བྱ་ཞུས་
པས་བླ་མས་མཐུན་རྐྱེན་སྦྱར་ནས་གཙང་རོང་དུ་བླ་མ་རོང་སྟོན་་་་
ལྷ་དགའ་བྱ་བ་དེར་སོང་ལ་སྒྲུབ་པ་གྱིས་གསུངས། དེར་རྫོགས་
ཆེན་ཞུས་ཀྱང་རྒྱུད་ཐོག་ལ་མ་ཁེལ། དེའི་ཚེ་བླ་མའི་ཞལ་ནས།
ངས་ཁྱོད་མི་འདྲོངས་པར་འདུག་པས་ད་ཁྱོད་རང་ལྷོ་བྲག་གྲོ་བོ་་་
ལུང་གི་དགོན་པ་ན། རྒྱ་གར་གྱི་གྲུབ་ཆེན་ནཱ་རོ་པའི་དངོས་སློབ།
སྐྱེས་མཆོག་སྒྲ་བསྒྱུར་གྱི་རྒྱལ་པོ་མར་པ་ལོ་ཙཱ་ཞེས་བྱ་བ་སྔགས་་་་
73



གསར་མའི་གྲུབ་ཐོབ། ས་གསུམ་ན་འགྲན་ཟླ་དང་བྲལ་བ་ཞིག་
བཞུགས། དེ་དང་ཁྱོད་ཚེ་སྔ་མ་ནས་ལས་འབྲེལ་འདུག་པས། དེར་
སོངས་ཤིག་གསུངས། སྒྲ་བསྒྱུར་མར་པའི་མཚན་ཐོས་མ་ཐག་
དགའ་བདེ་འཆི་མ་འཁྲིག་པའི་མོས་གུས་ཚད་མེད་པ་ཞིག་བྱུང་་་་
བས་བློ་རྩེ་གཅིག་ཏུ་དྲིལ་ནས་དེ་མ་ཐག་བྱོན། དེ་དུས་རྗེ་མར་པ་
ལ་ཡང་མནལ་ལམ་དུ་པཎ་ཆེན་ནཱ་རོ་པ་བྱོན་ཏེ་བཻ་ཌཱུརྱ་ལས་གྲུབ་
པའི་རྡོ་རྗེ་དྲི་མས་ཅུང་ཟད་གོས་པ་ཞིག་དང་། གསེར་གྱི་བུམ་པ་
བདུད་རྩིའི་གང་བ་ཞིག་གནང་ནས་རྡོ་རྗེའི་དྲི་མ་འདི་ཁྲུས་ལ་་་་་
རྒྱལ་མཚན་གྱི་རྩེར་སྦྱོར་ཅིག་གསུངས་པ་ལྟར་བྱས་པས། འོད་
ཀྱིས་འཛམ་གླིང་ཁྱབ་པ་གཟིགས་པ་དང་། དུས་མཚུངས་སུ་ཡུམ་
བདག་མེད་མའི་མནལ་ལམ་དུའང་ཨུ་རྒྱན་ནས་ཡིན་ཟེར་བའི་་་་་
བུད་མེད་གཉིས་ཀྱིས་ཤེལ་གྱི་མཆོད་རྟེན་ཕྱི་དྲི་མས་ཅུང་ཟད་་
གོས་པ་ཞིག་ཁྱེར་བྱུང་བ། ཁྲུས་བྱས་རིའི་རྩེ་མོར་བསྐྱལ་བ་ལ་
ཐམས་ཅད་ཀྱིས་ཕྱག་མཆོད་བྱེད་པ་མཆོད་རྟེན་དེ་ལས་ཉི་ཟླ་ལྟ་་་
བུའི་འོད་ཆེན་པོ་དང་མཆོད་རྟེན་དེ་འདྲ་མང་པོ་འཕྲོས་ཏེ། རི་རྩེ་
ཀུན་གང་བའི་དཀོན་གཉེར་བུད་མེད་ཀྱིས་བྱེད་པ་ཞིག་རྨིས་བྱུང་
བ། ནངས་པར་བླ་མ་ལ་ཞུས་པས་ཐུགས་དགྱེས་པ་ཞིག་བྱུང་རུང་
ང་རྒྱལ་མི་སྐྱེ་བའི་ཕྱིར་ཕྲུ་སློག་པ་ལྟར་མཛད་ནས་བསུ་བར་་་་་་་
ཕེབས། དེར་མཐོང་མ་ཐག་ཏུ་སྣང་བ་འགྱུར་བའི་དགའ་བདེ་
བྱུང་། ལོ་རྒྱུས་ཞུས་ཏེ་མཇལ་སྣ་བཅོལ་བས་ཕྲུ་འདི་སློག་ཆང་འདི་
74



འཐུང་གསུངས་ལྟར། ཕྲུ་སློག་བཀའི་ཐོག་མ་བསྒྲུབས། ཆང་ལྷག་
མ་མ་ལུས་པ་གསོལ་བས་གདམས་ངག་གི་སྣོད་དུ་དགོངས། བླ་མ་
དང་མཇལ་བ་དང༌། བདག་ནི་སྟོད་ནས་འོང་བའི་མི་སྡིག་པོ་ཆེ་
ཞིག་ལགས་པས་ལུས་ངག་ཡིད་གསུམ་ཡང་འབུལ། ལྟོ་གོས་ཆོས་
གསུམ་ཡང་ཞུ། ཚེ་འདིར་འཚང་རྒྱ་བ་ཞིག་ཐུགས་རྗེའི་འཛིན་
པར་ཞུ་ཞུས་པས། བླ་མས་གདམས་ངག་ཡོད། སངས་རྒྱས་མི་རྒྱས་
ཁྱོད་རང་གི་སྙིང་རུས་ལ་རག་ལས་གསུངས། དེར་སྡིག་པ་བྱང་
བའི་ཆེད་དུ་བླ་མའི་བཀའ་བཞིན་སྐུ་མཁར་ཟླུམ་པོ་སོག་ཀ་ཟླ་་་་
གམ་གྲུ་གསུམ་རྣམས་བརྩིགས་ཤིང་། བཤིག་པ་ཐམས་ཅད་ལ་མི་
ལ་རང་མིན་པ་རྡོ་ལག་མགོ་ཙམ་ཞིག་དང༌། ས་ཁྱེམ་གང་སྐྱེལ་
རོགས་མེད་པས། རྒྱབ་ལ་སྒལ་མིག་དང་ཡན་ལག་ཐམས་ཅད་རྨ་
དང་སེར་ཀར་སོང་བའི་སྡུག་བསྔལ་མྱོང་། དེའི་བར་ལ་རྔོག་མེས་
མཚུར་སོགས་དབང་གསན་པ་ལ་བྱོན་པའི་དབང་གྲལ་དུ་་་་་་་་
འཚངས་པས། གྲལ་ནས་བ ཏོན་ཏེ་ཕྱག་འབེབས་འཆི་ལ་གཏུགས་
པ་གནང་བ་དང༌། རྒྱུན་དུའང་རྐྱེན་ཕྲ་མོ་རེ་ལ་བསྙད་བཏགས་
ནས་བཀའ་བཀྱོན་ཕྱག་འབེབས་མཛད། ཡིད་ཆད་ཆེན་པོ་ཐེངས་
བདུན་སོང་ཡང་དད་པ་སྐད་ཅིག་ཀྱང་མ་ལོག །བདག་གིས་སྡིག་
པ་ཆེན་པོ་དེ་ཙམ་བྱས་རྟིང་ཚེ་འདི་ལ་ལམ་བགྲོད་པ་ཞིག་མ་བྱུང་
ན་འགྲོ་ས་དམྱལ་བ་མིན་པ་མེད། ཚེ་གཅིག་ལ་སངས་རྒྱ་ལམ་བླ་
མ་གཞན་ལ་མེད་པས། བླ་མས་ཅི་གསུངས་བསྒྲུབས་ཏེ་མཉེས་པ་
༢p



ཞིག་བྱ་དགོས་བསམ་པ་ཁོ་ན་བྱུང༌། དེ་དུས་ཡུམ་གྱིས་སྙིང་རྗེས་
མ་བཟོད་ནས་བྱིན་རླབས་རྟེན་འགའ་དང་ཕྱག་ཐམ་ཡིག་རྫས་་་་
བཅས་བསྐུར་ཏེ་བླ་མ་རྔོག་པའི་དྲུང་དུ་བརྫངས། བླ་མ་རྔོག་པས་
བསད་པ་གསོ་ནུས་པའི་རྫུ་འཕྲུལ་བསྟན་ནས། རང་རེ་ཇོ་བོ་ནཱ་རོ་
མི་ཏྲིའི་བརྒྱུད་པ་ལ་སྡིག་པོ་ཆེ་བཙན་ཐབས་སུ་སངས་རྒྱས་པའི་་་
གདམས་ངག་ཡོད་ཚུལ་གསུངས་པས། བླ་མ་ཡབ་སྲས་ལ་སངས་
རྒྱས་དངོས་སུ་མཐོང་སྟེ་། བླ་མ་རྔོག་པས་ཆོས་གནང་བ་རྣམས་
ཡེངས་མེད་དུ་བསྒོམ་རུང་བླ་མ་མར་པའི་བཀའ་མ་གྲོལ་བས་་་་་
མྱོང་བ་མ་སྐྱེས། དེར་བླ་མ་མར་པའི་སྲས་ཆེ་འདོན་གྱི་དུས་སུ་བླ་
མ་རྔོག་པ་ཕེབས་པའི་ཕྱག་ཕྱིར་ཡོང་། སྐབས་ཤིག་ཚོགས་མཆོད་
ཅིག་བྱས་པའི་གྲལ་དུ་བླ་མ་མར་པས་ཕྱག་སྡིགས་མཛུབ་རྔོག་ལ་་་
གཏད་དེ། ཆོས་སྐུ་རྡོ་རྗེ་ཟེར་བའི་མ་བཅོལ་བ་བྱེད་མཁན་ཁྱེད་
ཀྱིས་མཐུ་ཆེན་ལ་དབང་དང་གདམས་ངག་སྟེར་བའི་རྒྱུ་མཚན་ཅི་
ཡིན་གསུངས། བླ་མ་རྔོག་པ་ཐུགས་སྐྲག་སྟེ་ཕྱག་འབུལ་ནས། བླ་མ་
རིན་པོ་ཆེ་བདག་ལ་བླ་མ་རང་གིས་མཐུ་ཆེན་ལ་དབང་སྐུར་་་་་་་་
གདམས་ངག་སྟོན་གསུངས་པའི་ཕྱག་རྟགས་ནཱ་རོའི་སྐུ་རྒྱན་་་་་་་
ཐུགས་དམ་པདྨ་ར་ག་རྟེན་དང་བཅས་གནང་བྱུང་བས་བ ཀའ་་་་
སྒྲུབ་པ་ལགས། དེས་ན་བདག་ལ་ཐུགས་ཁྲེལ་བཀའ་བཀྱོན་མི་
གནང་བ་མ ཁྱེན་ཞུས་པ་ན། མཐུ་ཆེན་ཁྱོད་ལ་སུས་བསྐུར་
གསུངས། མཐུ་ཆེན་གྱིས་སྙིང་ཐོན་འགྲོ་བ་ལྟ་བུའི་སྡུག་བསྔལ་



དང་འཇིགས་སྐྲག་སྐད་མི་ཐོན་པ་ལྟ་བུ་བྱུང་སྟེ། བདག་ལ་ཡུམ་
གྱིས་གནང་བ་ལགས་ཞུས་པས་ཧར་གྱིས་བཞེངས་ཏེ། ཡུམ་ལའང་
བཀའ་བཀྱོན་དང་བདག་ལ་ཡང་ཕྱག་འབེབས་འཆི་ལ་ཐུག་པ་་་་་
ཞིག་གནང་བའི་མཐར། བཞུགས་གདན་གྱི་ཁར་བྱོན་ནས་རྔོག་
སྟོན་ཆོས་རྡོར་ཟེར་བའི་མ་བཅོལ་བ་བྱེད་མཁན་ཁྱེད་རང་ངའི་་་་
རྟེན་རྣམས་ད་ལྟ་རང་ལོངས་ཤོག་ཅིག་གསུངས། དབུ་བཏུམ་ནས་
བཞུགས་པ་ལ་དེ་མ་ཐག་བླ་མ་རྔོག་པས་ཕྱག་ཕུལ་རྟེན་རྣམས་་་་་
ལེན་པར་ཆས་ནས་ཕྱིར་ཐོན་པ་ན། མཐུ་ཆེན་གྱིས་ན་བཟའ་
འཇུས་ནས་ཕྱག་ཕྱིར་འགྲོ་བར་ཞུས་པས། བླ་མའི་བཀའ་མ་གྲོལ་
བར་ངས་ཁྱེད་ཁྲིད་ན། ད་ལན་གྱི་འདི་དང་འདྲ། བླ་མས་རྗེས་སུ་
འཛིན་སྟེ་འོང་། ཕྱིས་ངེས་པར་རྗེས་སུ་མི་འཛིན་ན་བླ་མ་ལ་
གནང་བ་ཞུས་ཏེ་ཕན་ཅི་ཐོག་བྱེད་གསུངས་པ་ལ། འོ་ན་བདག་
སྡིག་སྒྲིབ་ཆེ་བའི་ཞོར་ལ་བླ་མ་དང་ཡུམ་ལ་འདི་འདྲ་འོ་བརྒྱལ་་་་་
བྱུང༌། ད་ལན་གྱི་ལུས་འདི་ཆོས་མི་ཐོབ་པའི་ཁར་སྡིག་པ་ཆེ་ལ་
མང་བར་གསོག་པས་ལྕེབས་ནས་ཤི་བསྡད། ཕྱི་མར་ཆོས་ཐོབ་
པའི་མི་ལུས་ཤིག་ཏུ་སྐྱེ་བར་ཐུགས་རྗེས་འཛིན་པར་ཞུ་བྱས། ལྕེབ་
པར་བརྩམས་པ་ན། བླ་མས་བུ་དེ་འདྲ་མ་བྱེད་གསང་སྔགས་བླ་
མེད་ཀྱི་ལུགས་ལ་ཕུང་པོ་སངས་རྒྱས་ཀྱི་བདག་ཉིད་ཡིན་པས་དེ་་་
ལ་བརྙས་ན་རྩ་ལྟུང་ཕོག །མདོ་ལུགས་ལའང་རང་སྲོག་རང་གིས་
གཅོད་པ་སྡིག་པ་ཆེ་ཤོས་སུ་གསུངས་པ་ཡིན་ཚུལ་སོགས་ཞལ་ཏ་་་



གནང་བའི་བར་ལ་བླ་མ་མར་པ་དགོངས་པ་ལས་བཞེངས་ཏེ།
ཐུགས་ཞི་བའི་ངང་ནས་ཡུམ་ལ། བླ་མ་རྔོག་པ་སོགས་གར་སོང་
གསུངས་པ་ལ། བླ་མ་རྔོག་པ་རྟེན་རྣམས་ལེན་དུ་ཕྱིན་པ་ལ། མཐུ་
ཆེན་ནས་ཞུ་བ་འདི་ལྟར་འབུལ་བ་དང་ལན་འདི་ལྟར་གནང་་་་་་
བཞིན་བཞུགས་གདའ་ཞུས་པས། གསང་སྔགས་ཀྱི་སློབ་མ་ཞེས་བྱ་
བ་དེ་འདྲ་ཞིག་དགོས་རྒྱུ་ཡང་ཡིན། ཡིན་པ་བཞིན་བྱུང་གིས། ངའི་
བུ་སློབ་རྣམས་སྙིང་རྗེ་བས་བོས་ཤོག་གསུངས། གྲྭ་པ་ཞིག་བླ་མ་
རྫོག་པ་གདན་འདྲེན་དུ་བྱུང་བས། མཐུ་ཆེན་གྱིས་ལས་ངན་པོ་ང་
འདྲ་བ་ནི་བླ་མ་ཐུགས་ཞི་རུང་སྐུ་དྲུང་དུ་འགྲོར་མེད་པས་ཕྱིན་་་་
རུང་བཀའ་བཀྱོན་དང་ཕྱག་འབེབས་ལས་མི་འོང་ཟེར་ནས་་་་་་་
བཤུམས་པས། བླ་མ་རྔོག་པས་གྲྭ་པ་དེ་ལ། ཁྱེད་རང་ཡར་སོང་ལ།
བླ་མའི་སྤྱན་སྔར་མཐུ་ཆེན་ཕྱིན་ཨེ་ཆོག་ལྟོས། དེ་མིན་ང་འདིར་མ་
བསྡད་ན་འདི་གང་མིན་བྱ་ཉན་འདུག་གསུངས། དེ་བཞིན་བླ་མ་
མར་པ་ལ་ཞུས་པས། བླ་མ་མར་པའི་ཞལ་ནས་སྔར་ཡིན་ན་ཁོ་
བདེན། ད་རེས་འབོད་པའི་མགྲོན་གྱི་གཙོ་བོ་མཐུ་ཆེན་ཡིན་པས་
བདག་མེད་མ་སོང་ལ་བོས་ཤིག་གསུངས། དེར་ཡུམ་ཞལ་འཛུམ་
བག་དང་བཅས་བྱོན་ཏེ། མཐུ་ཆེན་ཁྱོད་ངུ་མི་དགོས་བླ་མའི་
ཐུགས་རྗེའི་གཏིང་ནས་རྗེས་སུ་འཛིན་པར་འདུག །དེའི་རྟགས་ལ་
ད་རེས་མགྲོན་གྱི་གཙོ་བོ་མཐུ་ཆེན་ཡིན། ཁྱོད་རང་སོང་ལ་བོས་
ཤིག་གསུང་འདུག་དགའ་བར་གྱིས་ལ། འདོང་ངོ་གསུངས་པ་ལ།



ཡུམ་གྱིས་སེམས་གསོ་ཡིན་ནམ། བདེན་ནམ་རྫུན་ནམ་སྙམ་པའི་
ཐེ་ཚོམ་ལོག་གེ་བ་ཞིག་ལ་བླ་མའི་དྲུང་དུ་སླེབས་པ་ན། བུ་ཆེན་
དེར་ཡོད་ཀུན་འཛོམས་ཟིན་འདུག །དེའི་ཚེ་བླ་མའི་ཞལ་ནས།
བརྟགས་ན་རང་རེ་ཀུན་ལ་སྐྱོན་མེད། ངས་ནི་མཐུ་ཆེན་གྱི་སྡིག་པ་
སྦྱོང་ཐབས་སུ་སྡུག་གཏོང་བ་མ་གཏོགས། རང་འདོད་ཀྱི་མཁར་
ལ ས་ཡིན་ན་ཞི་བའི་སྒོ་ན ས་བ ཅོལ་བ ས་ཆོག་པ ས་ང་བདེན།
བདག་མེད་མ་སྤྱིར་བུད་མེད་སེམས་ཆུང་ཁྱད་པར་སྙིང་རྗེ་ཆེ་་་་
བས་ཁོ་ལ་སྙིང་རྗེ་ནས་ཡིག་བརྫུས་བསྐུར། རྔོག་གིས་ཡི་གེ་ལྟར་
བྱེད་པ་བདེན་ཏེ། འོན་ཀྱང་རྟེན་རྣམས་རེ་ཞིག་འདིར་སྐྱོལ། ཕྱིས་
ཁྱོད་རང་ལ་སྟེར་བ་ཡིན། མཐུ་ཆེན་ནི་ཆོས་ཀྱི་འདོད་པས་གདུང་
བས་ཆོས་ཅི་ཐོབ་ཀྱི་ཐབས་བྱེད་པས་བདེན། འདི་ག་རྣམ་པ་ཅི་
སྣང་རུང་ཐམས་ཅད་ཆོས་ཕྱོགས་ནས་ཡུས་ཐེག་པ་ཡིན་པས་ངོ་་་་
བོ་བྱང་ཆུབ་ཀྱི་ལམ་དུ་འགྲོ་བས། ཁྱོད་བུ་སློབ་ལས་དང་པོ་པ་
རྣམས་དད་པ་མ་ལོག་ཅིག །ལར་བུ་འདི་ལ་ཡི་ཆད་ཆེན་པོ་ཐེངས་
དགུ་ཐོང་ན་ལམ་ལྷག་མེད་དུ་སངས་རྒྱས་པ་ཡིན་ཏེ། དེ་ལྟར་མ་
བྱུང་བས་སྡིག་སྒྲིབ་ལྷག་མ་ཅུང་ཟད་ཅིག་ལུས་པ་བདག་མེད་མ་་་
བློ་ཆུང་བས་ལན་པས། ད་དུང་དཀའ་བ་ཅུང་ཟད་སྤྱོད་དགོས།
འདི་ངས་སྐལ་ལྡན་དུ་ཤེས་ནས་འཕྲུ་སློག་པའི་ཟོལ་གྱིས་བསུ་རུ་་་
ཕྱིན་པ་ཡིན་གསུངས། ཚོགས་གྲལ་དེ་ཉིད་དུ་སྐྲ་བཅད། ལུས་
བསྒྱུར་མཚན་མནལ་ལམ་དུ་ནཱ་རོས་བཏགས་པ་བཞིན་རྡོ་རྗེ་རྒྱལ་



མཚན་ཞེས་བཏགས། དགེ་བསྙེན་དང་བྱང་ཆུབ་སེམས་སྡོམ་དང་
བསླབ་བྱ་གནང་སྟེ། ནང་མཆོད་ཀྱི་ཀ་པཱ་ལ་ལ་ཐུགས་གཏད་བྱིན་
རླབས་མཛད་པས། ནང་མཆོད་འོད་ཟེར་ཁ་དོག་ལྔ་ལྡན་དུ་ཁོལ་
བ་ཀུན་གྱིས་དངོས་སུ་མཐོང་། ཐོག་མར་བླ་མ་ཡི་དམ་མཆོད། དེ་
ནས་བླ་མ་རང་གིས་བཞེས། དེ་ནས་ང་ལ་གནང་བྱུང་བས་ལྷག་མ་
མ་ལུས་པར་འཐུངས་པས། བླ་མའི་ཞལ་ནས་རྟེན་འབྲེལ་བཟང་།
གསང་སྔགས་སྨིན་བྱེད་ཀྱི་དབང་བསྐུར་ནི་སང་གནང་ནས་རིམ་
པ་བཞིན་བྱའོ་གསུངས་པས། དེའི་ཚེ་མི་ལའི་ཐུགས་ལ། ངའི་འདི་
རྨི་ལམ་ཡིན་ནམ་མངོན་སུམ་ཡིན། རྨི་ལམ་ཡིན་ན་གཉིད་མ་སད་
ན་དགའ་སྟེ་སྙམ་པའི་དགའ་སྤྲོ་ཚད་མེད་པ་ཞིག་བྱུང་སྟེ། དགའ་
དྲག་ནས་ངུ་ཤོར་བའི་ངང་ཕྱག་ཕུལ་ཚོགས་ཀྱི་འཁོར་ལོ་དགྱེས་་་་
པར་རོལ། དེར་སོང་ནས་བདེ་མཆོག་དྲུག་ཅུ་རྩ་གཉིས་ཀྱི་དཀྱིལ་
འཁོར་རྒྱས་པ་བཞེངས་ནས། དབང་བསྐུར་བའི་དཀྱིལ་འཁོར་
བསྟན་པའི་ཚེ། འདི་མཚོན་བྱེད་དཔེའི་དཀྱིལ་འཁོར་ཡིན། མཚོན་
བྱ་དོན་གྱི་དཀྱིལ་འཁོར་འདི་ན་ཞེས་པར་སྣང་ལ་དཔལ་འཁོར་་་་
ལོ་སྡོམ་པ་དྲུག་ཅུ་རྩ་གཉིས་ཀྱི་དཀྱིལ་འཁོར་རྟེན་བརྟེན་པ་་་་་་་་
བཅས་མངོན་སུམ་དུ་བཞུགས་པ་མཇལ། བླ་མ་དང་དཀྱིལ་འཁོར་
གྱི་ལྷས་མགྲིན་གཅིག་ཏུ་གསང་མཚན་དཔལ་བཞད་པ་རྡོ་རྗེ་་་་་
བཏགས་ཏེ། རྒྱུད་ཀྱི་ལུང་རྣམས་རྒྱས་པར་གནང་ནས་མན་ངག་
གི་ཉམས་ལེན་དང་ཕྱག་ལེན་རྣམས་མཐིལ་ཕྱིན་པར་བསྟན་ཏེ།



ཁྱོད་ང་ལ་བླ་མ་མཁའ་འགྲོས་གནང་བའི་སློབ་མར་བྱུང་བས།
ངས་ཀྱང་ཁྱོད་རང་གི་སྡིག་སྒྲིབ་སྦྱོང་ཕྱིར་ཞི་རྒྱས་དབང་དྲག་གི་་་
མཁར་ལས་བཅོལ་བ་དང་དབང་གྲལ་ནས་བཏོན་པ་སོགས་མི་་་་
འཚམས་པ་དུ་མའི་སྒོ་ནས་ཡི་ཆད་མང་པོ་བཏང་བ་ལ་ལོག་ལྟ་མ་
སྐྱེས་པ་དེས། ཁྱོད་ཀྱི་བུ་བརྒྱུད་རྣམས་དང་པོ་དད་བརྩོན་ཤེས་
རབ་སྙིང་རྗེ་ཆེ་བ་སོགས་སློབ་མའི་ཆོས་ཀུན་ཚང་བ་དང༌། བར་
དུ་ཚེ་འདིའི་འདོད་ཡོན་ལ་ཞེན་པ་ཆུང་ཞིང་། དཀའ་སྤྱད་སྙིང་
རུས་ཀྱིས་རི་ལ་སྒོམ་སྲན་ཆེ་བ་དང༌། མཐར་ཉམས་མྱོང་བྱིན་
རླབས་མ ཁྱེན་བརྩེ་ལྡན་ཕྱིར་མཚན་ལྡན་གྱི་བླ་མ་ཤ་སྟག་འབྱུང་་་་
བས་བཀའ་བརྒྱུད་ཀྱི་བསྟན་པ་ཟླ་བ་ཡར་གྱི་ངོ་ལྟར་བྱེད་པ་ཡིན་་
པས་དགའ་བར་གྱིས་ཤིག་གསུངས། ལུང་བསྟན། དབུགས་དབྱུང་།
གཟེངས་བསྟོད། སྤྲོ་བ་སྐྱེད་པར་མཛད་དོ། ། །
དེ་ནས་བརྩམས་ཏེ་དགྱེས་པ་རྡོ་རྗེ། མ་ཧཱ་མ་ཡ། རྡོ་རྗེ་གདན་
བཞི། སངས་རྒྱས་ཐོད་པ། གསང་བ་འདུས་པ། དེ་དག་གི་དབང་
དང་རྒྱུད་འགྲེལ་སྒྲུབ་ཐབས། རིམ་པ་གཉིས་ཀྱི་དོན་མཐར་ཐུག་
སྟོན་པའི་སྙིང་པོ་སྐོར། ཁྱད་པར་དུ་བསྲེ་འཕོ་གནད་ཀྱི་མཚམས་
སྦྱོར་ལ་དམར་ཁྲིད་མཛད། ལྷོ་བྲག་སྟག་ཉའི་བྲག་ལ་སྒོམ་དུ་
བཅུག་ནས་ཟླ་བ་བཅུ་གཅིག་སོང་བ་དང་བླ་མ་ལ་རྟོགས་རྒྱུག་་་་
ཕུལ་བས་བླ་མ་ཐུགས་མཉེས། ཡང་སྔར་བཞིན་སྒོམ་པའི་ཚེ། ནུབ་
གཅིག་རྗེ་བཙུན་མི་ལའི་རྣལ་ལམ་དུ་བུད་མེད་སྔོ་བསངས་མ་་་་་



དར་གྱི་ན་བཟའ་དང་རུས་པའི་རྒྱན་གྱིས་མཛེས་པ་ཞིག་གིས། བུ་
ཁྱོད་ལ་ཡུན་དུ་སྒོམ་པས་སངས་རྒྱས་པའི་ཕྱག་རྒྱ་ཆེན་པོ་དང་་་་
ཆོས་དྲུག་གི་གདམས་ངག་དེ་འདུག་སྟེ། སྐད་ཅིག་མ་གཅིག་སྒོམ་
པས་སངས་རྒྱ་བ་འཕོ་བ་གྲོང་འཇུག་གི་གདམས་ངག་དེ་མེད་་་་་་་
འདུག་པ་ཞུས་ཤིག་ཟེར་སོང་བ་ལ། མཁའ་འགྲོའི་ལུང་བསྟན་
ཡིན་ནམ་བདུད་ཀྱི་བར་ཆད་ཡིན་མི་ཤེས་པས། བླ་མ་དུས་གསུམ་
གྱི་སངས་རྒྱས་ཀྱིས་མི་མཁྱེན་པ་མེད་སྙམ་བླ་མའི་དྲུང་དུ་ཕྱིན། དེ་
བཞིན་ཞུས་པས། བླ་མ་རང་ལའང་མཁའ་འགྲོའི་བརྡས་བསྐུལ་ཏེ།
ནཱ་རོ་པ་དང་མཇལ་འབྱོན་དགོངས་རྒྱ་གར་དུ་གདམས་ངག་ཞུ་་་་
བར་བྱོན། ནཱ་རོ་པ་སྤྱོད་པ་ལ་གཤེགས་པ་དང་ཐུག །སྲོག་ལ་མ་
ལྟོས་པར་འཚོལ་སྙམ་གསོལ་བ་འདེབས་ཤིང་བཙལ་བས་མཇལ་
ནས། སུ་ལ་ཧ་རིར་འཕོ་བ་གྲོང་འཇུག་གི་གདམས་ངག་ཞུས་པས།
པ ཎ་ཆེན་ནཱ་རོའི་ཞལ་ནས་འདི་ཁྱེད་རང་དྲན་ནམ་ལུང་བསྟན་་་་
བྱུང་གསུངས་པ་ལ། འདི་བདག་རང་དྲན་པ་དང་ལུང་བསྟན་
བྱུང་བ་མིན། བདག་ལ་སློབ་མ་ཐོས་པ་དགའ་བྱ་བ་ཞིག་ཡོད་པ་
དེ་ལ་མཁའ་འགྲོའི་ལུང་བྱུང་བས། ཞུར་འོང་བ་ལགས་ཞུས་པས་
ངོ་མཚར་ཆེ། བོད་མུན་ནག་གི་གླིང་ན་སྐྱེས་བུ་གངས་ལ་ཉི་མ་
ཤར་བ་འདྲ་བ་ཡང་ཡོད་པར་འདུག་གསུངས། ཕྱག་གཉིས་སྤྱི་
བོར་ཐལ་མོ་སྦྱར་ཏེ། བྱང་ཕྱོགས་མུན་པའི་སྨག་རུམ་ན། །གངས་
ལ་ཉི་མ་ཤར་འདྲ་བའི། །ཐོས་པ་དགའ་ཞེས་བྱ་བ་ཡི། །སྐྱེས་བུ་དེ་



ལ་ཕྱག་འཚལ་ལོ། །ཞེས་གསུངས་ཤིང་དབུ་གུག་གུག་པ་ལན་
གསུམ་མཛད་པས། རྒྱ་གར་གྱི་རི་དང་རྩི་ཤིང་རྣམས་ཀྱང་བོད་ཀྱི་
ཕྱོགས་ལ་མགོ་གུག་གུག་པ་ལན་གསུམ་བྱུང་བ་དུས་ད་ལྟའི་བར་་་
དུ་ཡང་ཕུ་ལ་ཧ་རིའི་རི་དང་རྩི་ཤིང་རྣམས་བོད་ཀྱི་ཕྱོགས་ལ་མགོ་
གུག་གེ་ཡོད་ཅེས་གྲགས་སོ། ། །
དེར་མཁའ་འགྲོ་སྙན་བརྒྱུད་ཀྱི་གདམས་ངག་རྣམས་རྫོགས་་་
པར་གནང་ནས་འཕྲིན་ལས་ཀྱི་ཆོས་རྒྱུན་ཆུ་བོའི་གཞུང་ལས་རིང་
བ་འོང་བའི་ལུང་བསྟན་ཐོབ་སྟེ་བོད་དུ་ཕེབས། དགྱེས་རྡོར་གྱི་
ཚོགས་འཁོར་མཛད་པས་སློབ་མ་རྣམས་ཀྱིས་བླ་མ་དགྱེས་རྡོར་་་་་
སྤྲུལ་པའི་ལྷ་དགུ་དངོས་སུ་མཇལ། གཞན་འཁོར་ལོ་བདེ་མཆོག་
ལ་སོགས་པའི་ཡི་དམ་དུ་མ་སྣང༌། གྲོང་འཇུག་མཛད་པ་སོགས་
ཡོན་ཏན་སངས་རྒྱས་དང་མཉམ་པར་གཟིགས་པས་ཅི་གསུངས་་་
པའི་བཀའ་ལ་སྐད་ཅིག་ཀྱང་མི་འགོང་པའི་དམ་བཅའ་མཛད་དོ།
བླ་མའི་སྐུ་དྲུང་དུ་ཚར་གཅོད་ལ་ལོ་བཞི། རྗེས་འཛིན་མཛད་ནས་
ལོ་གཉིས་དང་ཟླ་བ་བརྒྱད་བཞུགས། དེ་ནས་མནལ་ལམ་གྱིས་
བསྐུལ་ཏེ་བླ་མ་ལ་ལན་གཅིག་ཡུལ་དུ་འགྲོ་བར་ཞུས་པས། ད་འགྲོ་
ནའང་གཏོང་བས་ཆོག །ཕྱིན་འདིར་འོང་རྩིས་བྱས་རུང་རྟེན་
འབྲེལ་གྱིས་རང་རེ་ཕ་བུ་ཚེ་འདིར་མི་འཕྲད་ཀྱང་། ཁྱེད་ཀྱིས་
སངས་རྒྱས་ཀྱི་བསྟན་པ་ཉིན་མོར་བྱེད་པ་དང་ཁྱད་པར་སྒྲུབ་་་་་་
བརྒྱུད་ཀྱི་བསྟན་པ་དར་རྒྱས་སུ་བྱེད་པ་ཡིན་གསུངས། བླ་མས་
83



དཀྱིལ་འཁོར་བཞེངས། ཡུམ་གྱིས་མཆོད་པ་བཤམས་ནས་མཁའ་
འགྲོ་སྙན་བརྒྱུད་ཀྱི་རྨི་ལམ་བརྡའི་དབང་དང་གྲོལ་ལམ་གྱི་་་
གདམས་ངག་གཞན་ལ་མ་གྲགས་པའི་ཆིག་བརྒྱུད་རྣམས་རྫོགས་་་
པར་གནང་ནས། གདམས་ངག་འདི་རྣམས་ང་ལ་ཇོ་བོ་ནཱ་རོ་པས་
ཁྱོད་རང་ལ་སྟེར་དགོས་པའི་ལུང་བསྟན་ཡོད་པས་བྱིན་པ་ཡིན།
ཁྱོད་ཀྱིས་ཀྱང་མཁའ་འགྲོའི་ལུང་བསྟན་པའི་སློབ་མ་ཐོག་མར་་་་
གང་བྱུང་བ་ལ་བརྒྱུད་པ་བཅུ་གསུམ་མ་རྫོགས་ཀྱི་བར་དུ་ཆིག་་་་་་
བརྒྱུད་ཀྱི་རྒྱས་ཐོབ་ལ་བྱིན་ཅིག །ཁྱོད་ཀྱི་སྒྲུབ་པའི་མཆོད་པ་དང་
སྙིང་རུས་ལ་མགུ་བ་ཡིན་པས་སྙིང་རུས་བསྐྱེད་ལ་སྒྲུབ་པའི་རྒྱལ་་་
མཚན་ཚུགས་ཤིག །ངས་ཁྱོད་ལ་ཆོས་རྣམས་སྒྱུ་མ་ལྟ་བུར་ངོ་སྤྲད་
པས་དེ་བཞིན་ཉམས་སུ་ལོངས། གནས་གཡའ་ཁྲོད་དང་གངས་
ཁྲོད་ནགས་ཁྲོད་རྣམས་བསྟེན། དེ་རྣམས་ཀྱི་ནང་ནས་ཀྱང་ལ་
སྟོད་རྒྱལ་གྱི་ཤྲཱི་འདི་རྒྱ་གར་གྱི་གྲུབ་ཆེན་རྣམས་ཀྱིས་བྱིན་གྱིས་་་་་
བརླབས་པའི་གནས་ཡིན་པས་དེ་ལ་སྒོམས། གངས་ཏི་སེ་སངས་
རྒྱས་ཀྱིས་ལུང་བསྟན་པའི་རི་བོ་གངས་ཅན་དང་འཁོར་ལོ་སྡོམ་་་་
པའི་ཕོ་བྲང་ཡིན་པས་དེ་ལ་སྒོམས། ལ་ཕྱི་གངས་ར་ཡུལ་ཉི་ཤུ་རྩ་
བཞིའི་ཡ་གྱལ་གོ་དཱ་ཝ་རི་ཡིན་པས་དེ་ལ་སྒོམས། མང་ཡུལ་གྱི་རི་
བོ་དཔལ་འབར་དང་བལ་ཡུལ་གྱི་ཡོལ་མོ་གངས་ར་མདོ་ཕལ་པོ་་་
ཆེ་ནས་ལུང་བསྟན་པའི་གནས་ཡིན། བྲིན་གྱི་ཆུ་བར་ཞིང་སྐྱོང་གི་
མཁའ་འགྲོ་བཞུགས་ཤིང་འདུ་བའི་གནས་ཡིན། ཤར་ཕྱོགས་ན་



གནས་ཆེན་དེ་ཝི་ཀོ་ཊཱི་དང་ཙཱ་རི་འབྲེལ་ནས་ཡོད། དེ་ནི་མ་
འོངས་པ་ན་ཁྱེད་ཀྱི་བུ་བརྒྱུད་ཀྱིས་འཛིན་པ་ཞིག་འོང་བ་ཡིན།
ལུང་བསྟན་པའི་གནས་དེ་རྣམས་སུ་སྒྲུབ་པ་གཙོ་བོར་ཐོན་ཅིག །
སྒྲུབ་པ་ནུས་ན་བླ་མའི་ཞབས་ཏོག །ཕ་མའི་དྲིན་ལན། སེམས་ཅན་
གྱི་འགྲོ་དོན་རྣམས་དེ་བས་འགྲུབ་པ་ཡིན། རང་གཞན་ཀུན་གྱི་
དོན་ཡིན་ནོ་གསུངས། དོན་བརྒྱུད་ཀྱི་བསྟན་པ་གཏད། སྡུག་ཐུག་
པའི་དུས་སུ་འདི་ལ་ལྟོས་གསུངས་ནས་ཤོག་དྲིལ་ལ་ཐུམ་ཅན་་་་་་
གསུམ་གནང་། ཕྱག་སྤྱི་བོར་བཞག་སྨོན་ལམ་མཛད་དེ་ཡུལ་དུ་
ལོག །ཡུལ་དུ་ཕེབས་སྐབས་མནལ་ལམ་བཞིན་ཕ་ཡུལ་གྱི་མི་རྟག་
འགྱུར་བའི་ཆོས་ཉིད་གཟིགས་པས་སྐྱོ་ཤས་ཆེར་སྐྱེས་ཏེ་རྐང་་་་་་
ཚུགས་ཕུག་ཏུ་བྱོན། འཚོ་བ་བསོད་སྙོམས་ལ་བརྟེན་ནས་སྒོམ། དེ་
ནས་བྲག་དཀར་རྟ་སོར་བྱོན། འཚོ་བ་ཕྱེའི་དྲི་ཙམ་ཡོད་པ་ལོ་
གསུམ། ཅིའང་མེད་པ་ཟྭ་རང་གི་ཚོད་མ་ལ་བརྟེན་པ་ལོ་དྲུག་
བརྩོན་འགྲུས་དྲག་པོས་བསྒོམས་པས། གེགས་བྱུང་ཚེ་བླ་མས་
གནང་བའི་ཤོག་དྲིལ་ལ་བལྟས་པས། སྐྱོན་འཛིན་ཡོན་ཏན་དུ་ངོ་
འཕྲོད། བྱང་ཆུབ་ཀྱི་སེམས་རང་བྱུང་གིས་གྱེན་དུ་ལོག །གསང་
གནས་ཀྱི་རྩ་མདུད་གྲོལ། ས་དང་པོ་དང་གཉིས་པ་ནོན། རླུང་ལ་
རང་དབང་ཐོབ། དེ་ཁོ་ན་ཉིད་ཡེ་ཤེས་ཤར། གྲུབ་པ་ཐོབ་ནས་
སྨིན་ཁྱུག་གྲིབ་མའི་རི་དང་ཕན་ཚུན་འཕུར་ཞིང་བསྒོམས། ལ་
ཕྱིར་བྱོན་ནས་ལྷ་ཆེན་པོ་ཚོགས་ཀྱི་བདག་པོ་དམ་ལ་བཏགས།
85



སྙིང་གི་རྩ་མདུད་གྲོལ། ས་དྲུག་པ་ནོན། ལིང་བའི་བྲག་ཏུ་དབུ་
མའི་མ་སྣར་མེ་རླུང་ཚུད་པའི་རྟེན་འབྲེལ་བྲག་སྲིན་མོའི་ཆོ་་་་་་་
འཕྲུལ་སྣང་བ་དང༌། ཆུ་བར་དུ་ཚེ་རིང་མས་བསམ་གཏན་གྱི་དྲོད་
ཉུལ་ཕྱིར་ཆོ་འཕྲུལ་བསྟན་པས། གསུང་ངག་བདེན་པའི་ཚིག་གིས་
བཀྲོལ། ཕྱག་རྒྱ་གཉན་པོའི་ཟིལ་འོག་ཏུ་མནན། རང་རྟགས་སྲོག་
གི་སྙིང་པོ་བཞེས། བཀའ་འབངས་བགྱིད་པར་རྩིས་ལ་ཕབས།
ལྷག་པར་བཀྲ་ཤིས་ཚེ་རིང་མ་གཙོས་པ་རྣམས་ལ། ལྟ་བ་དབུ་མར་
གཏན་ལ་ཕབས། སྒོམ་པ་ལམ་གྱི་རིམ་པ་བསྐྱེད་རྫོགས་ཀྱི་གནད་
གཅུན། སྤྱོད་པ་འཕྲང་སྒྲོལ་གནད་ཀྱི་བར་དོར་ཕྱེ་ནས་བསྟན།
བཀའ་གསང་སྙན་བརྒྱུད་ཀྱི་གདམས་པ་རྣམས་ཀྱི་གཉེར་གཏད།།
རྗེ་བཙུན་ཉིད་ཀྱི་ལས་ཀྱི་ཕྱག་རྒྱར་བཞེས། ཕྱི་རབས་རྣམས་ཀྱི་
མགོན་སྐྱབས་དཔུང་གཉེན་དུ་འགྱུར་བར་མཛད་པས། ངའི་
བསྟན་པ་མི་མ་ཡིན་ཚེ་རིང་མ་དང་། མི་དབུས་པ་སྟོན་པ་གཉིས་
ཀྱིས་འཛིན་པ་ཡིན་གསུངས། དེ་དུས་མགྲིན་པ་ལོངས་སྤྱོད་ཀྱི་
འཁོར་ལོ་དྭངས་མས་གང་བས་ས་བརྒྱད་པའི་རྟོགས་པ་བརྙེས།
དེ་ནས་གངས་ཏི་སེར་བྱོན། རྫུ་འཕྲུལ་སྣ་ཚོགས་བསྟན། སྙན་པས་
ས་སྟེང་ཁྱབ་པོ། །
སྐབས་དེར་བསྟན་བཅོས་རྩོམ་པའི་སྤྲོས་པ་ཆེར་མེད་པའི་་་་
དུས་སྐབས་ཤིག་ཡིན་རུང་། དགོས་ངེས་ལ་བརྟེན། དཔལ་འཁོར་
ལོ་བདེ་མཆོག་གི་རྒྱུད་ཀྱི་འགྲེལ་པ་དང༌། བསྐྱེད་རྫོགས་ཀྱི་མན་



ངག་ཟིན་བྲིས། དབུ་མ་ཡང་དག་པར་བརྗོད་པ་སོགས་ཀྱི་བསྟན་
བཅོས་འགའ་ཤས་དང་། མི་དང་མི་མ་ཡིན་གྱི་ཚོགས་ལ་གདམས་
པའི་མགུར་འབུམ་ཤིན་ཏུ་མང་པོ་བཞུགས་པ་(མི་ལའི་མགུར་་་་
འབུམ། ཞེས་བོད་ཡོངས་ལ་གྲགས་ཆེ་བ་དང་ཀུན་གྱིས་ཚད་
མར་འཛིན་པ་འདི་ནི། ལ་ལ་ནི་ལྟ་བ་ཕྱག་རྒྱ་ཆེན་པོ་དང་། སྒོམ་
པ་ནཱ་རོ་ཆོས་དྲུག་གི་ཟབ་གནད་སྟོན་པའི་གཞུང་ཆེན་པོ་ཞིག་་་་
ཡིན་ལ། ལ་ལ་ནི་སྐབས་ཀྱི་གདུལ་བྱ་སོ་སོའི་བློ་དང་འཚམས་པར་
སྟོན་པའི་མན་ངག་སོགས་ཀྱི་ཐོར་བུའི་སྐོར་ཡང་ཡོད་པ་བཅས།
མདོར་ན་རྒྱ་གར་གྲུབ་ཆེན་རྣམས་ཀྱི་དོ་ཧ་དང་འདྲ་བའི་་་་་་་་་
གདམས་ངག་གི་གླེགས་བམ་ཆེན་པོ་ཞིག་ཡིན་ནོ། །
མཐར་དགུང་ལོ་བརྒྱད་བཅུ་གྱ་བཞིར་སྒྲུབ་བརྒྱུད་རིན་པོ་་་་་
ཆེའི་བསྟན་པ་ཡོངས་རྫོགས་རྗེ་སྒམ་པོ་པ་ལ་གཏད་དེ་ཤར་་་་་
ཕྱོགས་མངོན་དགའི་ཞིང་དུ་གཤེགས་སོ། །དེ་སྐབས་སློབ་མ་སྣང་
བ་དག་པའི་ངོར་སྐུ་གདུང་མ་བྱུང་། འབྲིང་གི་ངོར་ཤེལ་གྱི་མཆོད་
རྟེན་དུ་བྱས་པ་དང་། སེང་གེ་ལ་བཅིབས་ནས་མཁའ་འགྲོས་སྤྱན་
དྲངས་པར་མཐོང་། ཐ་མས་བྲིན་དང་ཆུ་བར་དུ་སྤུར་གཉིས་བྱུང་
བར་གྲགས་ལ། ལྷ་དང་མཁའ་འགྲོའི་མཆོད་པ་བློས་མི་འཁྱུད་པ་
བྱུང༌། བོད་དུ་ཀུན་མཐུན་སྣང་གྱུར་པའི་རྫུ་འཕྲུལ་སྟོན་པ་འདི་
ལས་ལྷག་པ་ལྟ་ཅི་མཉམ་པའང་མ་བྱུང་ངོ༌། །དེ་ལྟར་རྣལ་འབྱོར་
གྱི་དབང་ཕྱུག་ཆེན་པོ་མི་ལ་རས་པའི་རྣམ་ཐར་ལ། ཐུན་མོང་སྲིད་



པ་འཇིག་རྟེན་པའི་མཛད་པ་གསུམ་དང༌། མཆོག་གྱུར་ཞི་བ་མྱ་
ངན་ལས་འདས་པའི་མཛད་པ་དགུ་སྟེ་ཡ་མཚན་ཞིང་ངོ་མཚར་་་
བའི་མཛད་པ་བཅུ་གཉིས་ཀྱི་སྒོ་ནས། ཚེ་གཅིག་དང་ལུས་གཅིག་
གིས་སྐུ་བཞི་ཡེ་ཤེས་ལྔའི་བདག་ཉིད་ཁྱབ་བདག་རྡོ་རྗེ་འཆང་་་་་་
ཆེན་པོའི་གོ་འཕང་བརྙེས་ཏེ། བོད་ཡུལ་འདིར་སངས་རྒྱས་ཀྱི་
བསྟན་པ་ཉིན་མོར་བྱས་ཤིང་། སེམས་ཅན་རྣམས་གནས་སྐབས་
དང་མཐར་ཐུག་གི་སྡུག་བསྔལ་རྒྱུ་འབྲས་དང་བཅས་པ་ལས་ལྡོག་
ཅིང་། བདེ་བ་རྒྱུ་འབྲས་དང་བཅས་པ་ལ་བཀོད་པའི་ཕྲིན་ལས་རྒྱ་
ཆེན་པོ་སྲིད་མཐའི་བར་དུ་རྒྱུན་མི་འཆད་པས། ནམ་མཁའ་དང་
མཉམ་པའི་འགྲོ་དོན་མཛད་པའི་རྣམ་ཐར་བརྗོད་ཀྱིས་མི་ལངས་་
ལ། འདིར་ཅུང་ཟད་བཤད་པ་ནི་དོན་བརྒྱུད་བླ་མ་བརྒྱུད་པའི་ཆེ་
བ་བརྗོད་པ་དང་རྗེ་བཙུན་ཉིད་ཀྱིས། སེམས་ཅན་སུ་དང་གང་གི་
རྣ་བར་ངའི་མིང་ལན་གཅིག་ཐོས་པ་ལ་དད་པ་སྐྱེས་པ་དེ་རྣམས་
ལ། སྐྱེ་བ་བདུན་གྱི་བར་དུ་ངན་སོང་མེད་ཅིང་ཚེ་རབས་བདུན་
དྲན་པར་འགྱུར་བ་རྒྱལ་བ་གོང་མ་རྣམས་ཀྱི་ལུང་བསྟན་ཡིན་ནོ། །
ཞེས་ཞལ་གྱིས་བཞེས་པས་སེམས་ཅན་གྱི་དོན་ཆེན་པོར་འགྱུར་་་་
བར་དམིགས་ཏེ་བཀོད་པ་ཡིན། ཞིབ་པ་ནི་རྣམ་ཐར་རྒྱས་པ་
རྣམས་ལས་གསལ་ལོ། ། །
དེ་ལྟར་བླ་མའི་བཀའ་བཞིན་བསྒྲུབས་པས་མཉེས་པ་བྱས་པ་
དང་བླ་མའི་བྱིན་རླབས་དང་། སློབ་མའི་དད་པའི་སྟོབས་ཀྱིས།
88



ཕྱག་རྒྱ་ཆེན་པོའི་རྟོགས་པ་མངོན་དུ་གྱུར་ཏེ། ཚེ་བློས་བཏང་གི་སྒོ་
ནས་སྒྲུབ་པའི་རྒྱལ་མཚན་འཛིན་པའི་སྲོལ་གཏོད་པར་མཛད་དོ།།
སློབ་མའི་ཚོགས་ནི་རྗེ་བཙུན་རང་ལ་ཡི་དམ་མཁའ་འགྲོས་་་
ལུང་བསྟན་པ་ལྟར་གྱི་ཐུགས་ཀྱི་སྲས་བརྒྱད་བྱོན་པ་ནི། ཉི་མ་ལྟ་
བུའི་མཉམ་མེད་དྭགས་པོ་རིན་པོ་ཆེ། ཟླ་བ་ལྟ་བུའི་གུང་ཐང་གི་
རས་ཆུང་རྡོ་རྗེ་གྲགས་པ། རྒྱུ་སྐར་ལྟ་བུའི་ལྕིམ་ལུང་གི་ངན་རྫོང་
སྟོན་པ་བྱང་ཆུབ་རྒྱལ་པོ། རྒྱལ་ཁྲོམ་སྨད་ཀྱི་རས་པ་ཞི་བ་འོད།
མདོ་བཀྲའི་སེ་བན་རས་པ། གཉི་ཤང་གི་ཁྱི་ར་རས་པ། མུས་ཀྱི་
འབྲི་སྒོམ་རས་པ། རག་མའི་རས་པ་སངས་རྒྱས་སྐྱབས་ཏེ་བརྒྱད།
གཤེན་སྒོམ་རས་པ་སོགས་ཉེ་བའི་སྲས་བཅུ་གསུམ། མཚོ་ལྔའི་
རས་ཆུང་མ་སོགས་སྲས་རྣམས་ཀྱི་སྲིང་བཞི། ས་ལམ་མཐར་ཕྱིན་
པའི་རྣལ་འབྱོར་ཕོ་མོ་ཉེར་ལྔ། རྫི་བོ་རས་པ་སོགས་སྐར་ཕྲ་ལྟ་
བུའི་གནས་ལུགས་རང་ཞལ་མཐོང་བའི་རྟོགས་ལྡན་ཕྱིར་མི་ལྡོག་་
པ་བརྒྱ། རང་བྱུང་གི་སྒོམ་ཉམས་བཟང་པོ་འཁྲུངས་པ་གོང་
འཕེལ་དུ་གྱུར་ཅིང་ལམ་ལ་དྲོད་ཐོབ་པའི་སྐྱེས་ཆེན་བརྒྱ་རྩ་་་་་་་་
བརྒྱད། འཇིག་རྟེན་འདིའི་བྱ་བ་བཏང་བའི་ཆོས་དང་མཐུན་ངེས་
ཀྱི་སྒོམ་ཆེན་ཕོ་མོ་ལམ་སྣ་ཟིན་པ་སྟོང་རྩ་གཅིག །ཆོས་འབྲེལ་ཐོབ་
ནས་ངན་སོང་གི་ལམ་རྒྱུན་ཆད་པའི་གདུལ་བྱ་སྐལ་ལྡན་གྱི་སྐྱེ་བོ་
ཕལ་པ་བརྩིས་ལས་འདས་པ་སྟེ་མིའི་བུ་སློབ་རྣམས་དང་། ཚེ་རིང་
མཆེད་ལྔ་དང་ལིང་བ་བྲག་སྲིན་མོ་ལ་སོགས་ཏེ་དཀར་ཕྱོགས་་་་་
89



སྐྱོང་བའི་མི་མ་ཡིན་གྱི་བུ་སློབ་དཔག་ཏུ་མེད་པ་རྣམས་བྱུང་བ་་་་
ཡིན་ནོ། ། །
རས་ཆུང་རྡོ་རྗེ་གྲགས་པའི་རྣམ་ཐར།
ཟླ་བ་ལྟ་བུའི་རས་ཆུང་རྡོ་རྗེ་གྲགས་པ་ནི། ཡུལ་གུང་ཐང་
ང་ང་རར། ཡབ་གཉན་དར་མ་གྲགས་ཞེས་བྱ་བའི་སྲས་སུ་
འཁྲུངས་ནས་མཚན་རྡོ་རྗེ་གྲགས་པ་ཟེར། སྐུ་འབྲས་གཙང་བ་
ལྷའི་བུ་དང་འདྲ་བར་བྱོན། གཞོན་ནུ་ནས་ཀློག་ཡིག་མཁས་པར་
མཁྱེན། དགུང་ལོ་བརྒྱད་ཐོག་ཡབ་གཤེགས། ལོ་བཅུ་གཅིག་ཐོག་
རྗེ་བཙུན་མི་ལ་རས་པ་གུང་ཐང་གི་གྲོགས་པོ་ཞིག་ན་བཞུགས་པ་་
དང་མཇལ་བས་དད། གཞན་ལ་ཆོས་བཀླགས་པའི་ཡོན་བྱུང་བ་
རྣམས་རྗེ་བཙུན་ལ་ཕུལ་བས་མ་དང་ཁུ་བོས་རྗེ་བཙུན་དང་རྡོ་རྗེ་་
གྲགས་པ་གཉིས་ལ་འབར། དབང་མེད་ཁྲིད་ནས་ཕྲུ་སློག་བྱེད་
བཅུག་པས་མཛེ་ནད་ཀྱིས་ཟིན། དེ་ནས་མ་དང་ཁུ་བོས་ཀྱང་མི་
ལའི་རྩར་རྒྱུག་ཟེར། དེར་རྗེ་བཙུན་གྱིས་གླན་ལུགས་ཀྱི་ཕྱག་རྡོར་
སྒྲུབ་ཐབས་གནང་། བཟླས་པ་བྱས། རྗེ་བཙུན་གྱི་དྲུང་དུ་མ་བསྡད་
པར་ཁང་སྟོང་རྣམས་སུ་ཉལ་ཞིང་བསྡད། དེའི་ཚེ་ཨ་ཙ་ར་གསུམ་
བྱུང་བས་དེ་རྣམས་ཀྱིས་སྙིང་རྗེ་བྱས་ནས་རྒྱ་གར་དུ་ཁྲིད། འཕྲལ་
སྐད་སྦྱངས་པས་བྱང་མཐར་ཐུག་པ་ཞིག་མཁྱེན། ཏ་བ་ས་ཏའི་



གྲོང་ཁྱེར་དུ་བླ་མ་བ་ལ་ཙནྡྲ་མཇལ། བླ་མས་གཏུམ་པོ་ཁྱུང་ཤམ་
ཅན་གནང་ནས་བཟླས་པ་བྱས་པས་རིང་པོར་མ་ལོན་པར་མཛེ་་་་
ལྷག་མེད་དུ་སོས། སླར་བལ་བོར་འོངས་ནས་ཨ་རུ་ལ་ད་ཤ་ལ་
སོགས་པ་ལས་བདེ་མཆོག་ལ་སོགས་པའི་རྒྱུད་འགའ་རེ་ཡང་་་་་་
གནང༌། དེ་ནས་རྗེ་བཙུན་གྱི་དྲུང་དུ་འཁོར་བ་ན་དབང་དང་
གདམས་ངག་མང་དུ་གསན། བསྒོམས་པས་གཏུམ་མོའི་དྲོད་
རྟགས་ཐོན། རས་ཆེན་རས་ཆུང་ཞེས་ཡབ་དང་མཚུངས་པའི་
གྲགས་པ་ཐོབ། རྗེ་བཙུན་གྱི་ཞལ་ནས་རྒྱ་གར་ན་ལུས་མེད་མཁའ་
འགྲོའི་ཆོས་སྐོར་དགུ་ཡོད་པ་ལ་རྗེ་བཙུན་མར་པའི་གསུང་གིས་་་་
ལྔ་ཐོབ། ད་དུང་བཞི་ཡོད་པ་དེ་ཕྱིས་ནས་ནཱ་རོའི་བུ་བརྒྱུད་གཅིག་
ལ་ཞུས་ནས་ལོངས་ཤིག་གསུངས་པ་ཡིན་པས། ད་ཁྱོད་རྒྱ་གར་དུ་
སོང་ལ་ཆོས་དེ་རྣམས་ཚང་པར་ལོངས་ཞིག །ཅེས་གསུངས་པས་
རྒྱ་གར་དུ་ཕྱི་མ་བྱོན། བླ་མ་ནཱ་རོ་དང་མི་ཏྲི་གཉིས་ཀྱི་དངོས་སློབ་
ཏི་ཕུ་བ་ལ་གདམས་ངག་ཚང་བར་ཞུས། གཞན་ཡང་མ་གཅིག་
གྲུབ་པའི་རྒྱལ་མོ་ལ་ཚེ་དཔག་མེད་པའི་སྒྲུབ་ཐབས་ཕྱི་ནང་
གསང་བ་དེ་ཁོ་ན་ཉིད་ཀྱི་ལས་ཚོགས། རྟ་མགྲིན་ལ་སོགས་པའི་
ཤམ་བུ་དང་བཅས་པ་གསན་ནས་སྐུ་ཚེ་ཞག་བདུན་ལས་མེད་པ་་་
དེ་བརྒྱད་ཅུ་རྩ་བརྒྱད་ཐུབ་པར་ལུང་བསྟན། གདམས་ངག་ཚང་
བར་བྱས་ནས་ལོག་བྱོན་ཏེ་བལ་བོར་ཕེབས། བྷ་རི་མས་བསུས་ཏེ་
དཔེ་རྣམས་ཀྱི་ལྷག་ཆད་བསལ། ཚུར་བྱོན་པར་ཐུགས་ལ་ཁེངས་
91



པ་ཅུང་ཟད་འཁྲུངས་པ་རྗེ་བཙུན་གྱིས་རྫུ་འཕྲུལ་གྱིས་བཟློག །བླ་
མ་ལ་གདམས་ངག་རྣམས་སྐྱེས་སུ་ཕུལ། རྗེ་བཙུན་གྱིས་མར་པ་
ལས་གསན་པ་ཐམས་ཅད་ཐུགས་སྲས་རས་ཆུང་པ་ལ་ཚང་བར་་་་
བཞུགས་པར་གྲགས། དེ་ནས་དབུ་རུ་བྱང་ཕྱོགས་སུ་ཕེབས། སུམ་
ཕྲེང་དུ་བལ་པོ་ཨ་སུ་མཇལ་བལ་འགྱུར་གྱི་དོ་ཧ་གསན། དེ་ནས་
ལྷོར་བྱོན་མཁར་ཆུར་བཞུགས། བླ་མའི་བཀས་རོ་སྙོམས་ད་ལྟ་
སྟོན་པའི་དུས་མིན་པས་བོད་ཡུལ་གྱི་བྲག་མཁའ་འགྲོ་དང་ལྷ་་་་་་
འདྲེ་ཐམས་ཅད་འདུ་བ་ཞིག་ཡོད་པ་དེར་སྦོས། མི་རབས་གསུམ་
ན་ཆོས་འདིའི་བདག་པོ་འོང་གསུངས་པ་ལྟར། ནཱ་རོ་པའི་རོ་
སྙོམས་སྐོར་དྲུག་གི་ཆོས་རྣམས་གཏེར་དུ་སྦས། ཕྱིས་བྱར་དང་ལོ་
རོར་བཞུགས། ཁྱུང་ཚང་པ་དང་ཆོས་རྒྱལ་རིན་ཆེན་གླིང་པས་
མཇལ་ནས་སྙན་བརྒྱུད་ཀྱི་གདམས་པ་རྣམས་གནང་བ་སོགས་་་་་
འཕྲིན་ལས་ཡུན་རིང་བསྐྱངས་ནས་མཐར་ཚེ་གོང་གི་ཕུག་པ་ནི་་་་
གྲུབ་རྒྱལ་མོ་དང་མི་ལ་གཉིས་ཀས་ལྕང་ལོ་ཅན་དང་ཁྱད་མེད་་་་་
པར་ལུང་བསྟན་པའི་གནས་དེ་ཉིད་དུ་སྐུ་ལུས་མ་སྤངས་པར་་་་་་་
མཁའ་སྤྱོད་དུ་བྱོན་པ་དང༌། མཁའ་འགྲོ་བཙུན་ཆུང་མ་ཡང་
ཚོགས་ཀྱི་དབུས་ནས་མཁའ་སྤྱོད་དུ་བྱོན་ནོ། །སློབ་མའི་ཚོགས་
ཀྱང་མང་ཡང་ལོ་བྱི་མགོ་པ་དང༌། གཙང་པ་སུམ་པ་སོགས་བཅུ་
གཉིས་ཀྱིས་དབང་རྫོགས་ཡེ་ཤེས་ངོས་ཟིན། ཡར་ཀླུངས་པ་ལྷ་རྗེ་
ལྷ་འབར་གྱིས་དབང ་རྫོ གས་ ཀྱང་ཡེ་ཤེས་ངོ ས་མ་ཟིན་ཟེར།



གཞན་ཡང་ཉེ་གནས་རིན་ཆེན་གྲགས། རྟ་ཤོད་རས་པ། སྒོམ་ཆེན་
སྨོན་ལམ། མངའ་རིས་པ་གསལ་མཆོག །ཇོ་མོ་སྒྲེ་མོ། ལྷོ་པ་བྱང་
སྟོན། མཚུར་སྟོན་དབང་ངེ། དུས་གསུམ་མཁྱེན་པ། ཙ་རི་སྒོམ་
ཆུང་ལ་སོགས་པ་རྣམས་སོ། །རྗེ་ཟླ་འོད་གཞོན་ནུ། སྣེའུ་ཟུར་པ།
བྱ་ཡུལ་པ་སོགས་དགེ་བའི་བཤེས་གཉེན་དུ་མས་ཀྱང་གཙུག་གི་་་
ནོར་བུར་བསྟེན་ནོ། །
དྭགས་པོ་ལྷ་རྗེ་ཟླ་འོད་གཞོན་ནུའི་རྣམ་ཐར།
རྗེ་བཙུན་གྱི་ཐུགས་སྲས་ཉི་མ་ལྟ་བུའི་ཆོས་ཀྱི་རྒྱལ་པོ་མཉམ་་
མེད་དྭགས་པོ་ལྷ་རྗེ་ཟླ་འོད་གཞོན་ནུའི་རྣམ་པར་ཐར་པ་ཅུང་་་་་་
ཟད་བརྗོད་པ་ལ། སྔོན་བྱུང་བ་འདས་པའི་དུས་ན་བྱང་ཆུབ་
སེམས་དཔའ་མེ་ཏོག་ཟླ་མཛེས་ཞེས་བྱ་བར་གྱུར་པ་དང་། བདག་
ཅག་གི་སྟོན་པ་ཐུབ་པའི་དབང་པོའི་སྤྱན་སྔར་མདོ་ཏིང་འཛིན་་་་
རྒྱལ་པོ་ཞུ་བ་པོ་བྱང་ཆུབ་སེམས་དཔའ་ཟླ་འོད་གཞོན་ནུར་གྱུར་་་
པ་སྟེ། ཏིང་ངེ་འཛིན་རྒྱལ་པོ་ལས། ཡེ་ཤེས་བླ་མེད་འདི་ནི་རབ་
བསྒྲུབས་ནས། །ཕྱི་དུས་མོད་ལ་དེ་ཡི་འཇིག་རྟེན་དུ། །རྒྱལ་བ་དྲི་
མེད་འོད་བཅས་བྱ་བར་འགྱུར། །ཟླ་འོད་གཞོན་ནུར་གྱུར་པ་
བདག་ཉིད་ཀྱི། །ལུང་བསྟན་འདི་ཐོས་དགའ་བ་རྒྱས་གྱུར་ཏེ། །
ཞེས་དང༌། སྙིང་རྗེ་པདྨ་དཀར་པོའི་མདོ་ལས། ཀུན་དགའ་བོ། ང་
93



འདས་ནས་བྱང་ཕྱོགས་རྒྱུད་ཆུ་བོ་རོ་ཧི་ཏའི་ཀླུང་འགྲམ་ན། དགེ་
སློང་འཚོ་བྱེད་ཅེས་བྱ་བ། སྔོན་གྱི་རྒྱལ་བ་ལ་ལྷག་པར་བྱ་བ་བྱས་
པ། སངས་རྒྱས་བརྒྱ་སྟོང་མང་པོ་ལ་བསྙེན་བཀུར་བྱས་པ། དགེ་
བའི་རྩ་བ་བསྐྱེད་པ་ཐེག་པ་ཆེན་པོ་ལ་ཡང་དག་པར་ཞུགས་པ།
སྐྱེ་བོ་མང་པོ་ལ་ཕན་པ་དང་བདེ་བའི་ཕྱིར་ཞུགས་པ། མང་དུ་
ཐོས་པ། བྱང་ཆུབ་སེམས་པའི་སྡེ་སྣོད་འཛིན་པ། ཐེག་པ་ཆེན་པོའི་
བསྔགས་པ་བརྗོད་པ། ཐེག་པ་ཆེན་པོ་ཡང་དག་པར་སྟོན་པ་
འབྱུང་བར་འགྱུར་ཏེ། ཞེས་རྒྱལ་བས་ལུང་བསྟན་པའི་སྐྱེས་བུ་
དེའི་འཁྲུངས་ཡུལ་ནི། བོད་ཡུལ་དབུས་ཀྱི་ལྷོ་ཕྱོགས་གནས་ཀྱི་བྱེ་
བྲག་སེར་ལུང༌། གདུང་རུས་སྙི་པ། ཡབ་སྙི་པ་རྒྱལ་པོ་དང་ཡུམ་
ཤེས་རབ་མོ་ཚེ་ལྕམ་བྱ་བ་གཉིས་ཀྱི་སྲས་སུ་ས་མོ་ལུག་གི་ལོ་( སྤྱི་་་
ལོ་ ༡༠༧༩）ལ་ངོ་མཚར་གྱི་ལྟས་དང་བཅས་སྐུ་འཁྲུངས། མཚན་
དར་མ་གྲགས་ཞེས་གསོལ།
སྐུ་ཆུང་ངུའི་དུས་ནས་རྒྱ་གར་གྱི་མཁས་པ་སྐྱེ་མེད་སོགས་་་་་
བསྟེན་ནས་ཡི་གེ་དང་སྒྲ་རྩིས་སོགས་མཁས་པར་བསླབ་པ་དང་།
དགེ་བའི་བཤེས་གཉེན་ཤ་ར་བ་སོགས་བསྟེན་ནས་བྱང་ཆུབ་ལམ་
གྱི་སྒྲོན་མ། རྒྱུད་བླ་མ་སོགས་གདམས་ཟབ་མང་དུ་ཞུས་ནས་ཐོས་
བསམ་ལེགས་པར་མཛད། ལྷག་པར་དུ་བོད་ཀྱི་སྨན་པ་མཁས་པ་
བི་ཇི་ལ་སོགས་པ་གསོ་རིག་སྨན་གྱི་སློབ་དཔོན་སུམ་ཅུ་ཙམ་་་་་་་་
བསྟེན་ནས། བསྟན་བཅོས་ཡན་ལག་བརྒྱད་པ་ལ་སོགས་པའི་གསོ་
94



རིག་གི་གཞུང་ལག་ལེན་དང་བཅས་པ་ལ་བསླབས་པས་ཤིན་ཏུ་་་
མཁས་པར་གྱུར། དགུང་ལོ་ཉེར་དྲུག་བར་དུ་ཁྱིམ་རྟེན་ལ་གསོ་
དཔྱད་སྨན་གྱི་འགྲོ་དོན་གཙོ་བོར་མཛད་ཅིང་། འཇིག་རྟེན་གྱི་
ཕན་བྱ་མཐའ་དག་ལ་རབ་ཏུ་མཁས་ཤིང་གཞན་དོན་འབའ་ཞིག་
ལ་བརྩོན་པ་དང་། གཤིས་བཟང་ལ་ཐུགས་སྒམ་ཞིང་ཞི་ཞིང་དུལ་
བ་སོགས་ཀྱི་ཡོན་ཏན་གྱི་ཁྱད་པར་དུ་མ་དང་ལྡན་པ་ཞིག་ཡིན་་་་
པས། སྐྱེ་བོ་བྱང་ཆུབ་སེམས་དཔའ་ཆེན་པོར་གྱུར། གསོ་དཔྱད་ཀྱི་
སློབ་མའང་ཞང་སྨན་ནག་པ་དང་། གྲུམ་པ་ལྷ་རྗེ་ལ་སོགས་སྨན་
པ་མཁས་པ་མང་པོ་བྱུང་བ་དང་། ཕྱི་རབས་ཀྱི་དོན་དུ་གསོ་
དཔྱད་ལག་ལེན་གྱི་ཡིག་ཆ་རྩོམ་གནང་བ་སོགས་འགྲོ་བ་རྣམས་་་
ནད་མེད་རིང་པོར་འཚོ་བའི་ཕྲིན་ལས་ཀྱི་འོད་དཀར་གངས་ཅན་
མཐའ་དབུས་ཀུན་ཏུ་ད་ལྟའི་བར་ཁྱབ་པར་མཛད་དེ་སྨན་པའི་་་་
རྒྱལ་པོར་གྱུར། །
དེ་ནས་བདག་ཉིད་ཆེན་པོ་འདི་ཡང་རེ་ཞིག་ནས་ཁྱིམ་་་་་་་
ཐབས་དང་སྲས་བཅས་གྲོང་བའི་རྐྱེན་གྱིས་འཁོར་བའི་བྱ་བ་་་་་་
མཐའ་ངག་ལ་སྙིང་པོ་མེད་པའི་ཚུལ་གཟིགས་ནས་སྲིད་པ་ལས་་་་
ངེས་པར་འབྱུང་བའི་བློ་ཤུགས་དྲག་ཏུ་སྐྱེས། ཁྱིམ་ནས་ཁྱིམ་མེད་
པར་རབ་ཏུ་བྱུང་བའི་དགོངས་པ་འཁྲུངས། གནས་གཞིས་བོར་
ནས་དྭགས་པོའི་ཕྱོགས་སུ་བྱོན། བསྟན་པའི་རྩ་བ་དགེ་སློང་ཡིན་
པར་དགོངས་ནས་དགུང་ལོ་ཉི་ཤུ་རྩ་དྲུག་གི་དུས། རང་ཁ་ཞེས་
95



པའི་གནས་སུ་མང་ཡུལ་བ་བློ་ལྡན་ཤེས་རབ་ཀྱིས་མཁན་པོ་དང༌།
ཞང་ཞུང་པ་ཤེས་རབ་སྙིང་པོ་བྱ་བས་ལས་སློབ་བྱས། ཡིད་བདེ་བ་
བྱང་ཆུབ་སེམས་དཔའ་ཞེས་པ་བླ་མ་མི་ལའི་སློབ་མ་ཡང་ཡིན་པ་
དེས་གསང་སྟོན་གནང་། དུས་གོ་བ་དང་ཁ་སྐོང་བཅས་དགེ་
འདུན་གྲངས་ཚང་བའི་དབུས་སུ་ཆིག་རྫོགས་སུ་བསྙེན་པར་་་་་
རྫོགས། མཚན་བསོད་ནམས་རིན་ཆེན་ཞེས་བཏགས། དེ་ནས་
བཟུང་དགེ་སློང་གི་བསླབ་གཞི་ཕྲ་མོ་ཚུན་ཆད་ལ་སྲོག་ལས་་་་་་་་
གཅེས་པར་བསྲུངས་པས་གར་བྱོན་པ་ལ་འཕགས་པ་ཉེ་བར་་་་་་་
འཁོར་ལྟ་བུའི་བཙུན་པའི་དཔེར་འོས་པ་ཞིག་མཛད། མཁན་སློབ་
གཉིས་ལས་འདུལ་བ་མདོ་རྩ་བ་སོགས་འདུལ་བའི་གཞུང་ལུགས་་
མཐའ་དག་ལ་ཐོས་བསམ་མཐར་ཕྱིན་པ་མཛད་ནས། ཕྱི་སོ་ཐར་
གྱི་བསླབ་པས་རྒྱུད་བསྡམས། དེ་ནས་དགེ་བཤེས་སྙུག་རུམ་པ་
ལས་རྒྱ་ཆེན་སྤྱོད་པའི་ལུགས་ཀྱི་ཆོ་ག་ལ་བརྟེན་ནས་བྱང་ཆུབ་་་་་
སེམས་བསྐྱེད་ཀྱི་སྡོམ་པ་མནོས། ཀུན་རྫོབ་བྱང་ཆུབ་ཀྱི་སེམས་
རིན་པོ་ཆེ་རྣམ་པར་དག་པ་ཐུགས་ལ་འཁྲུངས། དེ་ནས་བརྩམས་
ཏེ་ཕ་རོལ་དུ་ཕྱིན་པ་དྲུག་དང༌། བསྡུ་བའི་དངོས་པོ་བཞི་སོགས་
བྱང་ཆུབ་སེམས་དཔའི་སྤྱོད་པ་རླབས་པོ་ཆེ་ལ་བསླབ་ཅིང་། རང་
དོན་ཡིད་བྱེད་ཀྱི་འགལ་ཆ་ཕྲ་མོ་ཙམ་ཡང་མི་གཏོང་བར་གཞན་་་
དོན་འབའ་ཞིག་སྒྲུབ་པའི་རྒྱལ་བའི་སྲས་བྱང་ཆུབ་སེམས་དཔའ་
མིང་དོན་དང་ལྡན་པ་ཞིག་ཏུ་གྱུར་ཏོ། །
96༨



དགེ་བཤེས་སྙུག་རུམ་པ་དང་། དགེ་བཤེས་ལྕགས་རི་བ་དང་།
གངས་དཀར་བ་ལས་སྤྱོད་འཇུག་ཆེན་མོ། དབུ་མ་རིག་ཚོགས་
དང་། བྱམས་ཆོས་སོགས་གཞུང་དང་མན་ངག་མང་དུ་གསན། བྱ་
འདུལ་བ་འཛིན་པ་ཆེན་པོ་ལས་འདུལ་བའི་སྡེ་སྣོད་དང་། མདོ་
ཏིང་འཛིན་རྒྱལ་པོ། ས་སྡེ་ལྔ། ཐེག་ཆེན་བསྡུས་པ་སོགས་མདོ་
ལུགས་སྐོར་གཞུང་མང་དུ་གསན་པ་དང་། དེ་དག་དོན་ཚུལ་
བཞིན་དུ་བསམ་པ་དང་སྒོམ་པའི་སྒོ་ནས་ལམ་གྱི་རིམ་པར་བློ་་་་་་
སྦྱོང་ནས་མང་དུ་ཐོས་པའི་མཁས་པ་ཆེན་པོར་གྱུར། དགེ་བཤེས་
རྒྱ་ཡོན་བདག་ལས་ཇོ་བོ་བཀའ་གདམས་པའི་མན་ངག་མཐའ་་་་
དག་གསན། ལོ་གསུམ་ལ་བསྟེན་ནས་ལམ་གྱི་རིམ་པ་གཙོ་བོར་
བྱས་ནས་སྒོམ་པས་ལམ་རིམ་གྱི་རྟོགས་པ་འཁྲུངས། མགོན་པོ་གྲི་
གུག་གི་དབང་དང་མན་ངག་ཞུས་པས་ཞལ་གཟིགས་ཐོབ་པ་་་་་་
དང་། མདོ་སྡེ་ས་བཅུ་པ་དང་། གསེར་འོད་དམ་པ་སོགས་ལས་
བཤད་པའི་ས་བཅུ་ཐོབ་པའི་སྔ་ལྟས། ཉམས་དང་རྨི་ལམ་ངོ་
མཚར་ཅན་དཔག་ཏུ་མེད་པ་བྱུང་། དགེ་བའི་བཤེས་གཉེན་
ཟངས་དཀར་བ་ལས་ད པ ལ་འ ཁོར་ལོ་སྡོམ་པའི་དབང་དང་།
བྱིན་རླབས་སོགས་སྒྲུབ་བརྒྱུད་དང་། སྙན་བརྒྱུད་གདམས་པ་མང་
པོ་ཞུས། མཁན་པོ་མང་ཡུལ་བ་ལས་ཇོ་བོ་རྗེའི་ལུགས་ཀྱི་བདེ་
མཆོག་ལཱུ་ཧི་པ་དང༌། ཕག་མོ་རིན་ཆེན་རྒྱན་དྲུག་གི་སྐོར་སོགས་
ཕ་རྒྱུད་དང་མ་རྒྱུད་ཀྱི་དབང་སྐུར་བྱིན་རླབས་རིག་གཏད་ཀྱི་་་་་་
，



ཆོས་བཀའ་མང་དུ་ཞུས། ཁྱད་པར་དུ་ཡོ་ག་དང་འཁོར་ལོ་བདེ་
མཆོག་གི་རྒྱུད་སྒྲུབ་ཐབས་དང་བཅས་པ་ལ་མཁས་པར་བསླབ།
སྒོ་གསུམ་གྱི་མཚན་རྟོག་ཐབས་ཤེས་ཁྱད་པར་ཅན་གྱིས་སྡོམ་པའི་
རིག་པ་འཛིན་པ་སྔགས་ཀྱི་དགེ་སློང་དུ་གྱུར་ཏེ། སུམ་ལྡན་རྡོ་རྗེ་
འཛིན་པའི་ངོ་བོར་བཞུགས། ཡིད་བདེ་བ་བྱང་ཆུབ་སེམས་དཔའ་
ལས་བླ་མ་མི་ལའི་གདམས་ངག་ཡོད་པ་ཤེས་ནས་ཞུས་པས་ཞག་་་
བདུན་གྱི་བར་དུ་ཏིང་ངེ་འཛིན་ལ་རྩེ་གཅིག་ཏུ་གནས་པ་བྱུང་།
དེ་ནས་རང་ཡུལ་དུ་བྱོན། བསྒོམ་ཞིང་བཞུགས་པའི་ཚེ། ཉེ་ལོགས་
ན་སྤྲང་པོ་གསུམ་འདུག་པའི་གཅིག་ན་རེ། ཟན་རྡོག་ཆེས་པ་རེ་
དང་ཚོད་མ་ཕོར་པ་རེ་བཟར་ཡོད་ན་དགའ་བ་ལ་ཟེར། གཅིག་ན་
རེ། ཡིད་སྨོན་བྱེད་ན་མངའ་བདག་རྩེ་ལྡེ་ལྟ་བུ་ལ་སྨོན་མོད་ཟེར།
རྒན་པ་གཅིག་ན་རེ། རྩེ་ལྡེ་ལའང་འཆི་བ་འོང། ཡིད་སྨོན་བྱེད་ན་
མི་ལ་རས་པ་ལ་བྱེད་པ་ཡིན་མོད། ལུས་ལ་གོས་མི་དགོས། འཚོ་བ་
མཁའ་འགྲོ་མས་འདྲེན། ནམ་མཁའ་ལ་བྱ་ལྟར་འཕུར་ནས་ཕར་
བྱོན་ཚུར་བྱོན་བྱེད། སྐྱེ་ཤིའི་འཇིགས་པ་མེད་པ་དེ་ཡིན་ན་དགའ་
མོད་ཟེར། ཤུགས་རིང་ནར་ནར་མཆི་མ་རྩིག་རྩིག་འདུག །དེར་
མཚན་ཐོས་པས་ཤིན་ཏུ་དད་པར་གྱུར་ཏེ་དྲུང་དུ་འགྲོ་འདོད་པ་་་
བྱུང་། སྤྲང་པོ་ལ་སྟོན་མོ་བྱིན། དེའི་ནུབ་མོར་དཀོན་མཆོག་ལ་
མཆོད་པ་བྱས་གསོལ་བ་བཏབ་པས། རྨི་ལམ་ཡང་ཤིན་ཏུ་བཟང་
པོ་བྱུང་། ཕྱི་ཉིན་ལམ་དུ་ཆས་ཏེ། དབུ་རུའི་བླ་མ་རྣམས་ལ་ཕྱག་
98



སྐྱེལ་དུ་བྱོན། ཐོག་མར་སྔར་བླ་མ་དགེ་བཤེས་རྒྱ་ལྕགས་རི་བ་
དང་། དགེ་བཤེས་ཡོན་བདག་ལ་གནང་བ་ཞུས་པས། ཁྱེད་རང་
རྣལ་འབྱོར་པ་དེའི་སྤྱན་སྔར་སོང་། ལོ་གཅིག་ལས་མ་འགོར་བར་
སླར་ཕེབས་པར་གྱིས། རྣལ་འབྱོར་པ་དེ་གྲུབ་ཐོབ་ཅིག་ཡིན་ངེས་
སུ་ཡོད་པར་འདུག །ཆོས་ཐམས་ཅད་དྲིས་ཀྱང་དྲིས། གདམས་
ངག་མ་ལུས་པ་ཞུས་ལ་ཆོས་ཀྱི་སྐྱོས་མ་ཡང་ཁྱེར་ལ་ཤོག་གསུངས་་
ནས་འགྲོ་བ་གནང་བ་དང་། ལམ་རྒྱག་གི་གསེར་ཡང་གནང་།
གཞན་ཡང་། དགེ་བཤེས་སྤྱན་སྔ་བའི་ཞལ་ནས། ཁྱོད་རྣལ་
འབྱོར་པའི་རྩར་ཅིས་ཀྱང་འགྲོ་ན། ངེད་ཀྱི་རྟགས་མ་འདོར་བར་
ཤོག །ལར་སེར་ཀ་ལ་ཕན་ན་ཁྱི་ཚིལ་ཡིན་ནའང་ཡིན། ཟངས་ངེད་
ཀྱིས་བརྡུངས། ཟངས་སྐད་མིའི་འདོན་པ་ཞིག་འོང་བར་འདུག་སྟེ་
ཐབས་མེད་ཅེས་གནང་བ་དང༌། སྙུག་རུམ་པས་ཀྱང་ངེད་ཀྱི་སར་
འོང་དགོས་པའི་བཀའ་སློབ་དང་བཅས་བཀའི་གནང་བ་ཐོབ་་་་་་
པས་ཤིན་ཏུ་དགྱེས་ཏེ་འགོང་སྟོན་བྱ་བའི་ཡུལ་ཕྱོགས་གཅིག་པ་་་
ཞིག་ཡོད་པ་དེ་ལམ་གྲོགས་ལ་ཁྲིད་དེ་ཉི་མ་ལ་སྟོད་ཕྱོགས་སུ་་་་་
གཏད་དེ་བྱོན། སང་སླེབས་ཟེར་བར་སྙུན་གཞི་དྲག་པོ་ཞིག་བྱུང་
ཡང་། བླ་མ་ལ་མོས་གུས་ཀྱིས་གསོལ་བ་བཏབས་པས་སྙུན་གཞི་
ལས་གྲོལ།
དེ་དུས་རྗེ་མི་ལ་རས་པས་དབུས་ནས་བཀའ་གདམས་ཀྱི་་་་་
སྟོན་པ་དྭགས་པོ་ལྷ་རྗེ་འདིར་ཕེབས་ཀྱི་ཡོད་གསུངས་པ་དང་།



འདི་དག་གི་སྐབས་སུ་རས་ཆུང་པ་སོགས་རས་པ་རྣམས་ཀྱིས་་་་་
གདན་ས་སུ་ཞིག་བསྐོ་བ་དང་། བརྒྱུད་པ་སུས་འཛིན་རྣམས་ཞུས་
པས། རྗེ་བཙུན་གྱིས་མདང་རྨི་ལམ་ལ་ངའི་ལག་ན་ཤེལ་གྱི་བུམ་པ་
བདུད་རྩིས་གང་བ་ཞིག་འདུག་པ་དབུས་ནས་དགེ་སློང་ཞིག་བྱུང་
བས་དངུལ་གྱི་བུམ་པར་བྱོས་ནས་སོང་བར་རྨིས། ངའི་བརྒྱུད་པ་
འདི་རས་པས་མི་འཛིན་པར་རབ་བྱུང་གིས་འཛིན་པར་འདུག །
ཕ་རྒས་ཁར་བུ་སྐྱེས། སངས་རྒྱས་ཀྱི་བསྟན་པ་ཉིན་མོ་ལྟར་བྱེད་
ཅིང་སེམས་ཅན་མཐའ་ཡས་པའི་དོན་བྱེད་ནུས་པ་འདུག །ཧ་ཧ་
ཞེས་བཞད་ཅིང་མགུར་གསུངས་པ། ཤར་སེང་གེ་དཀར་མོའི་འོ་
མ་དེ། །སྣོད་རིན་ཆེན་གསེར་སྐྱོགས་མ་ལགས་པ། །སྣོད་ངན་ཕལ་
དུ་ཅང་མི་ལྡུག །སྣོད་ངན་ཕལ་དུ་བླུག་པ་ན། །སྣོད་ཀྱང་ཆག་ལ་
བཅུད་ཀྱང་འབོ། །རྗེ་ནཱ་རོ་མི་ཏྲིའི་གདམས་ངག་འདི། །ཟབ་དང་
ཟབ་པར་ཆ་མཆིས་ཀྱང་། །མ་བསྒོམ་གོང་ན་ཟབ་རྒྱུ་མེད། །བསྒོམ་
གྱི་རྟིང་ལ་ཟབ་པ་དེ། །ཕ་ཇོ་མར་པས་བླངས་པ་ཡིན། །མི་ལ་རས་
པས་བསྒོམས་པ་ཡིན། །མི་ལའི་བསྒོམ་ཉམས་ཚིག་གསུམ་པོ། །
གནད་དུ་འགྲོ་བར་ཆ་མཆིས་ཀྱང་། །སྣོད་མིན་རྣམས་ལ་སྟེར་རྒྱུ་
མིན། །སྣོད་ལྡན་བསླེབས་ན་སྟེར་རྒྱུ་ཡིན། །བུ་སྟོན་པ་བྱུང་ན་སྟེར་
རྒྱུ་ཡིན། །ཞེས་དྭགས་པོར་ལུང་བསྟན་གྱི་མགུར་གསུངས་། ད་མྱུར་
བར་སླེབས་པ་འདུག་པས་དེའི་མཇལ་སྣ་སུས་བྱས་པ་ལ་ངན་་་་་་་
སོང་མེད་གསུངས། རྣལ་འབྱོར་པ་ཞིག་གིས་བསུས་ཏེ་བླ་མས་
10)



ལུང་བསྟན་ཚུལ་རྣམས་བཤད་པས། ཁོ་བོ་སྣོད་ལྡན་ཞིག་ཡིན་
པར་འདུག་གདམས་ངག་ལ་དཀའ་ཚེགས་མི་འོང་སྙམ་ཐུགས་་་་་
རྒྱལ་ཅུང་ཟད་སྐྱེས་པ་བླ་མས་མཁྱེན་ཏེ། དེ་རིང་མཇལ་རྒྱུ་ཡིན་པ་
ལ་ཟླ་བ་ཕྱེད་ཀྱི་བར་དུ་མཇལ་ཁ་མ་གནང་། ཟླ་ཕྱེད་སོང་རྗེས་རྗེ་
བཙུན་མི་ལ་དངོས་མཇལ་གསེར་ཕྱག་རྟེན་དུ་ཕུལ་བ་མ་བཞེས་་་་
ནས། གསེར་དང་མི་རྒན་ལོ་མི་མཐུན་གསུངས། ཁྱོད་ཀྱི་མིང་ཅི་
ཡིན་གསུངས་པར་བསོད་ནམས་རིན་ཆེན་ཟེར་ཞེས་ཞུས་པས་བླ་་
མས། བསོད་ནམས་ཚོགས་ཆེན་བསགས་ལས་བྱུང༌། །སེམས་ཅན་
ཀུན་གྱི་རིན་པོ་ཆེ། །ཞེས་ལན་གསུམ་གསུངས། ཆང་ཀ་པཱ་ལ་གང་
གསོལ་ཞིང་འདུག་པ་དེ་གནང་ནས་འདི་འཐུང་གསུངས་པ་ལ་་་་
རང་ཉིད་དགེ་སློང་ཡིན་པ་དང་འཁོར་མང་པོ་འདུག་པས་ཅུང་་་་
ཟད་ལེན་མ་ནུས་པ་ན། བླ་མས་རྣམ་རྟོག་མ་མང་བར་འདི་འཐུང་
གསུངས་པས། ལྷག་མ་མ་ལུས་པར་གསོལ་བས། བརྒྱུད་པ་ཟིན་
ཅིང་གདམས་ངག་གི་སྣོད་དུ་གྱུར་པ་མཁྱེན་ཏེ་རྟེན་འབྲེལ་འགྲིག །
ཐུགས་སྲས་བརྒྱུད་འཛིན་དབུས་པ་སྟོན་པ་ཞེས་སོ། །བླ་མས། བུ་
སྙིང་ནས་དམ་ཆོས་བྱེད་འདོད་ན། །ཚེ་འདི་ལ་མ་དགའ་ཕྱི་མར་
སེམས། །ལམ་སྒྲུབ་པའི་དཀའ་བ་དང་དུ་ལོངས། ཁྱོད་བཀའ་
བརྒྱུད་གདན་ས་འཛིན་འདོད་ན། །ཚིག་ཐ་སྙད་ལ་མི་སྟོན་དོན་ལ་
སྟོན། ཁྱོད་དགེ་སློང་གི་ཐུགས་ལ་དེ་ལྟར་ཞོག །ཅེས་དང༌། ཁྱོད་
བཀའ་བརྒྱུད་ཀྱི་བསྟན་པ་འཛིན་འདོད་ན། །ང་སྤྱོད་ལྟོས་ལ་ང་
30 1



བཞིན་བསྒོམས། །གསུངས་ནས་བསླབ་བྱ་དང་དྲིས་ལན་གནང་།
བླ་མས་ཁྱོད་ཀྱིས་དབང་ཐོབ་བམ་གསུངས་པར། དབང་དང་
གདམས་ངག་ཐོབ་ཚུལ་རྣམས་དང་། རང་ལ་ཏིང་ངེ་འཛིན་ཡོད་
ཚུལ་ཞུས་པས་སྔར་གྱི་དབང་བསྐུར་རྣམས་ཀྱིས་གོ་མི་ཆོད་པ་་་་་
མིན་ཏེ། རྟེན་འབྲེལ་གྱི་ཆེ་བ་ཡིན་པས་རང་གི་ལུགས་ཀྱི་བྱིན་
རླབས་བྱེད་དགོས་གསུངས། སྙན་བརྒྱུད་ལུགས་ཀྱི་སིནྡྷུ་རའི་
དཀྱིལ་འཁོར་དུ་བརྟེན་ནས་ཕག་མོའི་བྱིན་རླབས་མཛད། དཔལ་
འཁོར་ལོ་སྡོམ་པའི་དབང་དང་། བསྲེ་འཕོ་གནད་ཀྱི་མཚམས་
སྦྱོར་ཁྲིད་དུ་བསྟན། དེ་ནས་གདམས་ངག་རྣམས་བསྒོམས་པས་
ཉམས་དང་དྲོད་རྟགས་བཟང་པོ་འཁྲུངས། དེ་དག་གི་སྐབས་སུ་
སྔར་གྱི་བླ་མ་རྣམས་ཀྱི་གསུང་རྗེས་སུ་དྲན་པས་ལྟ་སྒོམ་སྤྱོད་པ་ལ་
རྟོག་དཔྱོད་མང་དུ་ཤར་ནས། རྗེ་བཙུན་ལ་དོགས་གཅོད་ཞུས་
པས་རྗེ་བཙུན་གྱིས་ལར་བོད་ཀྱི་སྙིང་ལ་འདྲེ་ཞུགས། ཨ་ཏི་ཤ་ལ་
གསང་སྔགས་འཆད་དུ་མ་བཅུག་པས་མི་མང་པོ་འཕུང་གསུངས།
བཀའ་གདམས་པ་ལ་ཡང་གསང་སྔགས་ཡོད་ཞུས་པས། དེ་ཀུན་
གསང་སྔགས་ཡིན་ཏེ་མན་ངག་མིན་གསུངས། ཚོགས་གསོག་པའི་
ཐབས་གང་ཆེ་ཞུས་པས། དུས་གསུམ་གྱི་སངས་རྒྱས་ཐམས་ཅད་
མཆོད་པ་ལས་སློབ་དཔོན་གྱི་བ་སྤུའི་ཁུང་བུ་གཅིག་མཆོད་པ་་་་་་
བསོད་ནམས་ཆེ། དེ་ལས་ཀྱང་བླ་མའི་གདམས་ངག་ཆུད་མ་ཟོས་
པར་ཉམས་སུ་བླངས་ན་བསོད་ནམས་ཆེ་གསུངས། ཚེ་གཅིག་ལ་
102



འཚང་རྒྱ་བ་སྲིད་དམ་ཞུས་པས། ཚེ་འདི་ལ་ལྟོས་པ་སྤུ་ཙམ་མེད་
པ་ཞིག་གིས་བླ་མ་མཚན་ལྡན་ཞིག་ལ་དབང་དང་གདམས་ངག་་་་
ཞུས་ནས་བར་མ་ཆད་དུ་བསྒོམས་ན་རབ་ཚེ་འདི་འབྲིང་འཆི་ཀ་་་
མ་བར་དོ། ཐ་མ་སྐྱེ་བ་བདུན་ནམ་བཅུ་དྲུག་ན་གྲོལ་བ་ཡིན། ལར་
ལྷ་རྗེ་སྟོན་པ་ཁྱེད་ལྟ་བ་ཁ་ཐོ་ལ་སྐུར་བའི་མི་དང་བློ་མ་བསྟུན།
སྒོམ་པ་ཉམས་སུ་ལེན་པའི་མི་དང་བློ་བསྟུན་དེའི་ངག་ལ་ཉོན།
གྲོས་ཕུག་ཚེ་འདི་བློས་བཏང་བའི་བྱ་བཏང་ལ་གྱིས། ཚེ་འདི་པ་
རྣམས་ཀྱིས་ཆོས་བརྒྱུད་སློབ་ཏུ་འོང་བ་ཡིན། །
སྤྱིར་སྟོང་ཉིད་ལ་ཤོར་ས་བཞི་ཡོད་དེ། སྟོང་ཉིད་རྒྱས་
འདེབས་སུ་ཤོར་བ་བྱ་བ་བློའི་ཡུལ་དུ་གྱུར་པ་ཐམས་ཅད་སྟོང་་་་་
པར་སྒོམ་པ་ཡིན་མོད་བྱ་བ་དང་། སྟོང་ཉིད་ཤེས་བྱའི་གཤིས་ལ་
ཤོར་བ་བྱ་བ་འཁོར་འདས་ཐམས་ཅད་སྟོང་པ་ཉིད་ཡིན་མོད་་་་་
ཟེར་བ་དང༌། སྟོང་ཉིད་གཉེན་པོར་ཤོར་བ་བྱ་བ་ཉོན་མོངས་དང་
རྣམ་རྟོག་གང་སྐྱེས་ལ་བལྟས་པས་དེ་ག་སྟོང་པ་ཉིད་ཡིན་མོད་་་་་
ཟེར་བ་དང་། སྟོང་ཉིད་ཆད་ལྟར་ཤོར་བ་བྱ་བ་ད་ལྟ་ཁོ་བོ་ལ་སྒོམ་
དུ་མེད་ཟེར་བ་ཡོད། དེ་ཐམས་ཅད་ཡང་དག་མིན། འོན་ཀྱང་ལས་
དང་པོ་བའི་ཞེན་པ་ཕྱོགས་རེ་ཟློག་པ་ལ་ཕན་དུ་རུང་ཙམ་ཡིན།
ལར་སེམས་ཀྱི་གཞི་རྩ་མ་ཆོད་ན་བདེ་གསལ་མི་རྟོག་པའི་ཉམས་་་
ཇི་ཙམ་བཟང་ཡང་ཁམས་གསུམ་ལས་མི་འདའ་སྟེ། རྩ་བ་མ་ཆོད་
པའི་ཉམས་བྱ་བ་ཡིན། འོ་ན་ལམ་ཡང་དག་པ་གང་ཡིན་ན།
103



མཚན་ལྡན་གྱི་བླ་མས་སློབ་མ་སྣོད་ལྡན་ཁྲིད་དེ་གཉུག་མའི་ཤེས་་་
པས་སེམས་ཅན་ཐམས་ཅད་ལ་གནས། སངས་རྒྱས་ལ་ཆོས་སྐུའི་
དགོངས་པ་རང་གསལ། དེ་རྣལ་འབྱོར་པ་ལ་ཐབས་དུ་མས་
མཚོན་ཏེ་ངོ་སྤྲད་ནས། བསྒོམས་པས་ལྟ་བ་ཤུགས་ལ་རྟོགས། ཉོན་
མོངས་ངང་གིས་འགག་རྣམ་རྟོག་རང་སར་གྲོལ། ཡེ་ཤེས་མངོན་
དུ་གྱུར། གནས་ལུགས་ཉམས་སུ་མྱོང་བ་དེ་ངག་ཏུ་སྨྲར་མི་བ ཏུབ།
བརྗོད་པས་མཚོན་མི་ནུས། གཞོན་ནུ་མའི་བདེ་བའམ་སྐྱུགས་པའི་
རྨི་ལམ་བཞིན་སྨྲར་མེད། གཞི་དེ་ཀུན་ལ་ཡོད་ཀྱང་ངོ་མ་ཤེས།
དེས་ན་རྒྱུད་ལྡན་གྱི་བླ་མ་བརྟེན་པ་གལ་ཆེ་བར་གདའ། གཉུག་མ་
ཐ་མལ་གྱི་ཤེས་པ་དེ་ཡུལ་གར་ཡང་མ་གཏད། དཔེ་གང་གིས་ཀྱང་
མི་མཚོན། བརྗོད་པ་གང་གིས་ཀྱང་མི་རྟོགས། ཐ་སྙད་གང་གིས་
ཀྱང་མི་རིག །དེས་ན་བཅས་བཅོས་མི་བྱ། རང་ག་སོ་མིའི་ངང་དུ་
ལྷོད་དེ་ཞོག་གསུངས། ལྟ་བ་ཡིན་པར་ངེས་ཀྱིས་རང་གི་སེམས་ལ་
ལྟོས། སེམས་ལས་གཞན་དུ་ལྟ་བ་བཙལ་བ་ན། གྱད་ཀྱིས་ནོར་
འཚོལ་འདྲའོ་ཨང་གེ་ལྷ་རྗེ་སྟོན་པ་བ། སོགས་དང་། བླ་མ་ཡིན་
པར་ངེས་ཀྱི་རང་གི་སེམས་ལ་དྲིས། སེམས་ལས་གཞན་པའི་བླ་མ་
བཙལ་བ་ན། དེ་ཡིས་རང་སེམས་སྤངས་པ་འདྲའོ་ཨང་གེ་ལྷ་རྗེ་
སྟོན་པ་བ། དེས་ན་སྣང་བ་ཐམས་ཅད་རང་གི་སེམས་སུ་འདུས་
པར་གདའོ་ཨང་གེ་ལྷ་རྗེ་སྟོན་པ་བ། ཞེས་གསུངས། གདམས་ངག་
གནང་བ་རྣམས་བསྒོམས་པས་ཡུན་ཐུང་ངུ་ནས་རྟགས་སྣ་ཚོགས་་་
2
1 04



བྱུང་བ་རྣམས་རིམ་བཞིན་བླ་མ་ལས་ཞུས། རིམ་བཞིན་དུ་བོགས་
འདོན་མཛད། མཐར་སྨན་བླ་མཆེད་བརྒྱད་དང༌། ཐུབ་པའི་
དབང་པོ་ཤཱཀྱའི་རྒྱལ་པོའི་གཙོ་བོ་མཛད་པའི་སངས་རྒྱས་སྟོང༌།
ལོངས་སྐུའི་ཞིང་རབ་འབྱམས་རྣམས་མཐོང་བ་བླ་མ་ལ་ཞུས་པས།
ད་ནི་སངས་རྒྱས་དངོས་སུ་མཐོང་ལོངས་སྤྲུལ་གཉིས་དངོས་སུ་་་་་
མཐོང་། ཆོས་སྐུ་ད་གཟོད་མཐོང་བར་འགྱུར་གྱི། ང་དང་འགྲོགས་
མི་དགོས་པས་དབུས་སུ་སོང་ལ་སྒོམས། བུ་ཁྱོད་ལ་སེམས་ཀྱི་ངོ་བོ་
བཅོས་མིན་དུ་མཐོང་བའི་རྟོགས་པ་འཆར་ཞིང་། མི་རྒན་ང་ལ་
ཡང་སངས་རྒྱས་དངོས་སུ་མཐོང་བའི་མོས་གུས་འབྱུང༌། དེའི་
རྟོགས་པ་དེར་བརྟེན་ནས་ཚོགས་པ་སྐྱོངས་ཞེས་མགུར་བཞེངས་་་
བུ་སྟོན་པ་དབུས་སུ་བཞུད་མི་བཞུད། །སྟོན་པ་དབུས་སུ་
བཞུད་པ་ན། །རེས་འགའ་ཟས་ཀྱི་སྣང་བ་འཆར། །ཟས་ཀྱི་སྣང་བ་
ཤར་ཙ་ན། །ཟས་སུ་ཟག་མེད་ཏིང་འཛིན་ཟོ། །ཞིམ་མངར་སྒྱུ་མར་
ཤེས་པར་མཛོད། །ཅིར་སྣང་ཆོས་སྐུར་ཉམས་སུ་ལོངས། །སོགས་
དང་། རེས་འགའ་བླ་མའི་སྣང་བ་འཆར། །བླ་མའི་སྣང་བ་ཤར་ཙ་
ན། །འབྲལ་མེད་སྤྱི་བོར་གསོལ་བ་ཐོབ། །རྗེད་མེད་སྙིང་གི་དཀྱིལ་
དུ་སྒོམས། །བླ་མ་ཡང་སྒྱུ་མ་རྨི་ལམ་འདྲ། །ལར་ཐམས་ཅད་སྒྱུ་
མར་ཤེས་པར་མཛོད། །སོགས་གསུངས་ནས། ཤར་སྒམ་པོ་བདར་
གྱི་རི་བོའི་མགུལ་ན་གདུལ་བྱ་དང་འགྲོ་དོན་ཡོད་ཚུལ་གྱི་ལུང་་་་་
1 05



བསྟན། འདི་ནི་ཡེ་ཤེས་མཐོང་བའི་རྟགས་ཏེ་རྡོ་རྗེའི་ཡེ་ཤེས་དང་
ཆོས་ཀྱི་སྐུར་ངོ་སྤྲད་པར་བྱ་བ་སངས་རྒྱས་ཀྱི་སའི་བར་དུ་གོང་་་་
འཕེལ་དུ་འགྲོ་བ་ཡིན་ནོ། །དེས་ན་རྣམ་ཤེས་དང་ཡེ་ཤེས་རྟགས་
བྱེད་པ་ནི་བོད་ན་བཀའ་བརྒྱུད་འདི་ལས་གཞན་མི་སྣང་གསུངས་
སྐྱེལ་ཐུང་མཛད། ཨ་རུ་ར་གསེར་མདོག་ཞིག་དང་མེ་ཆ་ཞིག་
གནང༌། རླུང་སེམས་གཉིས་མེད་ཀྱི་གདམས་པ་གནང་། བུ་ཁྱོད་ཀྱི་
མིང་ཡང་། དགེ་སློང་རྡོ་རྗེ་འཛིན་པ་འཛམ་གླིང་གྲགས་པ་ཞེས་བྱ་
བ་ཡིན་གསུངས་པ་དང་། དབུས་པ་སྟོན་པ་ཁྱོད་ཕ་ཚན་གྱི་ཁེངས་
དྲེགས་སྤོངས། གཉེན་འདུན་གྱི་ཐག་པ་ཆོད། ཚེ་འདིའི་རྡོས་ཐག་
མེད་པར་རིའི་བུ་གྱིས། ཆོས་ཐམས་ཅད་གཅིག་ཏུ་དྲིལ་ལ་ཉམས་
སུ་ལོངས། མི་རྒན་ང་ལ་ཡང་གསོལ་བ་ཐོབ། དུག་གསུམ་རྒྱས་པའི་
མི་དང་འགྲོགས་སུ་མི་རུང་། སྤྱིར་ཡང་རི་དྭགས་རྨས་མའམ་བྱ་
བཞིན་དུ་ཟོན་བག་ཆེ་བར་བྱ། ཞི་བ་དུལ་བར་བྱ། རྩེ་རེག་ཆུང་
བར་བྱ། བཟོད་པ་ཆེ་བར་བྱ། ཐམས་ཅད་དང་མཐུན་པར་བྱ།
གཙང་སྦྲ་ཤིན་ཏུ་ཆེ་བར་བྱ། རྟོག་པ་ཤིན་ཏུ་ཆུང་བར་བྱ། རི་
མཚམས་དང་སྨྲ་བཅད་དང་འདག་སྦྱར་གསུམ་གྱིས་དུས་མདའ་་་
བར་བྱ། རང་སེམས་སངས་རྒྱས་སུ་རྟོགས་ཀྱང་བླ་མ་རྡོ་རྗེ་སློབ་
དཔོན་མི་སྤོང་པ་ལ་བསླབ། བསགས་སྦྱང་གཉིས་རང་སར་དག་
ཀྱང་ཚོགས་ཆུང་ངུ་ནས་བསགས། ལས་འབྲས་ནམ་མཁའ་ལྟར་གོ་
ཡང་སྡིག་པ་ཆུང་ངུ་ནས་འཛེམ། མཉམ་རྗེས་འདྲེས་མའི་ཉམས་
1 06



ཡོད་ཀྱང་ཐུན་བཞིའི་རྣལ་འབྱོར་རྒྱུན་མ་ཆད་པར་བླང་། བདག་
གཞན་མཉམ་ཉིད་དུ་གོ་ཡང་ཆོས་དང་གང་ཟག་ལ་སྐུར་བ་མི་་་་
གདབ་སོགས་ཞལ་ཏ་མང་དུ་གསུངས་ནས། །
བུ་སྤྲོས་བྲལ་སེམས་ལ་ཤར་དུས་སུ། །ཐ་སྙད་ཚིག་ཕྱིར་མ་
འབྲང་ཞིག །ཆོས་བརྒྱད་ཀྱི་སྒྲོག་ཏུ་ཚུད་ཉེན་ཡོད། །བུ་ང་རྒྱལ་
མེད་པའི་ངང་ལ་ཞོག །དེ་གོའམ་དབུས་པ་སྟོན་པ་བ། །དེ་གོའམ་
དྭགས་པོ་ལྷ་རྗེ་བ། །བུ་རང་གྲོལ་ནང་ནས་ཤར་དུས་སུ། །ཚད་
མའི་སྦྱོར་བ་མ་བཀོད་ཅིག །དོན་མེད་འབད་རྩོལ་བྱས་ཉེན་ཡོད། །
བུ་རྣམ་རྟོག་མེད་པའི་ངང་ལ་ཞོག །དེ་གོའམ་དྭགས་པོ་ལྷ་རྗེ་བ། །
བུ་རང་སེམས་སྟོང་ཉིད་རྟོགས་ཙ་ན། །གཅིག་དང་དུ་མར་མ་
འབྱེད་ཅིག །ཆད་པའི་སྟོང་པར་འགྲོ་ཉེན་ཡོད། །བུ་སྤྲོས་པ་མེད་
པའི་ངང་ལ་ཞོག །བུ་ཕྱག་རྒྱ་ཆེན་པོ་སྒོམ་དུས་སུ། །ལུས་ངག་གི་
དགེ་སྦྱོར་མ་བརྩོན་ཅིག །མི་རྟོག་ཡེ་ཤེས་ཡལ་ཉེན་ཡོད། །བུ་མ་
བཅོས་ལྷུག་པའི་ངང་ལ་ཞོག །དེ་གོའམ་དབུས་པ་སྟོན་པ་བ། །བུ་
རྟགས་དང་ལུང་བསྟན་བྱུང་དུས་སུ། །དགའ་རློམ་ཆེད་དུ་མ་
འཛིན་ཞིག །བདུད་ཀྱི་ལུང་བསྟན་འབྱུང་ཉེན་ཡོད། །བུ་ཆེད་
འཛིན་མེད་པའི་ངང་དུ་ཞོག །དེ་གོའམ་དབུས་པ་སྟོན་པ་བ། །བུ་
རང་སེམས་གཏན་ལ་འབེབས་དུས་སུ། །མངོན་ཞེན་འདོད་པ་མ་
སྐྱེ་ཞིག །དགའ་རློམ་བདུད་ཀྱིས་ཁྱེར་ཉེན་ཡོད། །བུ་རེ་དོགས་མེད་
པའི་ངང་ལ་ཞོག །དེ་གོའམ་དབུས་པ་སྟོན་པ་བ། །དེ་གོའམ་
107



དྭགས་པོ་ལྷ་རྗེ་བ། །ཞེས་གསུངས་ནས་རྗེ་བཙུན་གྱི་ཞབས་དབུས་
པ་སྟོན་པའི་དབུ་ཐོག་ཏུ་བཞག །དབང་བཞི་གདན་ཐོག་གཅིག་
ཏུ་བ སྐུར་རྡོ་རྗེ་སློབ་དཔོན་དུ་མངའ་གསོལ་བ་ཡིན་གསུངས།
མཐར་ན་བཟའ་ལྡོག་ནས་ཚང་ར་རྨེན་པའི་དྲ་བར་སོང་བ་དེ་་་་་
བསྟན་ནས་ངས་ཀྱང་འདི་བཞིན་སོང་སོང་བསྒོམས་པས་ཡོན་་་་་
ཏན་རྒྱུད་ལ་སྐྱེས་པ་ཡིན། ཁྱོད་ཀྱང་སྙིང་རུས་བསྐྱེད་ལ་བསྒོམས་
ཤིག་གསུངས་བླ་མའི་ལུང་བསྟན་ལྟར་དབུས་སུ་བྱོན་ནོ། ། །
དེ་ནས་རྗེ་བཙུན་གྱིས་རས་པ་རྣམས་བསྡུས་ཏེ་མདང་ངའི་་་
རྨི་ལམ་ན་ངའི་ས་ནས་བྱ་རྒོད་པོ་གཅིག་དབུས་ཕྱོགས་སུ་འཕུར་་་
སོང་བ་དེ་རི་ཆེན་པོ་ཞིག་གི་རྩེ་ལ་བབས་པས་ཕྱོགས་ཕྱོགས་ནས་་
ངང་པའི་འཁོར་མཐའ་ཡས་པ་འདུས། ཅི་ཞིག་ན་སོ་སོར་གྱེས་
སོང་བའི་ངང་པ་རེ་རེ་ལ་ངང་པའི་འཁོར་ལྔ་བརྒྱ་ཙམ་རེ་འདུས་་་
ནས་ལུང་པ་ཐམས་ཅད་ངང་པས་གང་བར་རྨིས། ཁོ་བོ་རྣལ་
འབྱོར་པ་ཡིན་པ་ལ། རྗེས་སུ་རབ་ཏུ་བྱུང་བ་མང་པོ་ཡོང་བར་
འདུག་པས་ཁོ་བོས་སངས་རྒྱས་ཀྱི་བསྟན་པ་ལ་བྱ་བ་བྱས་པ་ཡིན་་
ནོ་གསུངས་ནས་དགྱེས་དགྱེས་མཛད། དེ་ནས་རྗེ་ཉིད་དབུས་སུ་
ཕེབས། དགེ་བཤེས་སྨྱུག་རུམ་པ་དང་མཇལ། ཚེའི་གདམས་པ་
སྒྲོལ་མ་ཡིད་བཞིན་འཁོར་ལོའི་གདམས་པ་གནང་། ལོ་དྲུག་ཏུ་
བཀའ་གདམས་པའི་ཁྲོད་དུ་བཞུགས། ཆོས་སྤྱོད་ཀྱི་བྱ་བ་ལ་
གཡེངས་པས་སྔར་གྱི་ཏིང་འཛིན་དེ་སྟོང་བས། སྔར་རྗེ་བཙུན་
1 08



གྱིས། ཕྱག་རྒྱ་ཆེན་པོ་བསྒོམས་དུས་སུ། །ལུས་ངག་གི་དགེ་སྦྱོར་མ་
བརྩོན་ཅིག །མི་རྟོག་ཡེ་ཤེས་ཡལ་དོགས་ཡོད། །གསུང་བ་དྲན་ནས་
རྩེ་གཅིག་ཏུ་བསྒོམས་པས་རྗེ་བཙུན་མདུན་དུ་ཡེར་གྱིས་བྱོན་པའི་
སྣང་བ་བྱུང༌། དེ་ནས་ལོ་དྲུག་ཏུ་གཉལ་སེ་བ་ལུང་དུ་བསྒོམས་
པས་དྲོད་དང་ཏིང་འཛིན་ཀློང་དུ་ཆུད་པའི་ཕྱག་རྒྱ་ཆེན་པོའི་་་་་་
གནས་ལུགས་བཅོས་མིན་དུ་གཟིགས་ནས། རང་རིག་ཡེ་ཤེས་འོད་
གསལ་འདི། །ཡོད་མེད་མཐའ་ལས་འདས་པ་ཞིག །སོགས་རྟོགས་
པའི་མགུར་བཞེངས། བོ་དྷི་ཙེའི་ཕྲེང་རྡོག་ཉེར་གཅིག་ཡོད་པ་
ཕྱག་གིས་ཤིང་གླང་མའི་སྡོང་པོ་ཞིག་ལ་བསྡམས་ཏེ། ང་རྒྱལ་བས་
ལུང་བསྟན་པ་ཡིན་ན་ཤིང་འདི་ལ་ཤིང་འདི་སྐྱེ་བར་གྱུར་ཅིག་་་་་
གསུང ས་པ འི ་མོད་ལ་ཡལ་འདབ་དང་བཅས་འཁྲུང ས་པ ས།
བཀའ་གདམས་པའི་བཙུན་པ་རྣམས་ནས་བྱ་ཆ་ཆོས་སྤྱོད་མི་བྱེད་
པ་ཞུ་བའི་སྐུར་བ་འདེབས་པ་སངས། དེ་སྐབས་བླ་མ་མཇལ་དུ་
ཕེབས་དགོངས་ཀྱང་རྗེ་བཙུན་རྟ་ཟླའི་ཚེས་བཅུ་ལ་ཆོས་དབྱིངས་་
སུ་གཤེགས་པ་ཐོས། གསེར་ཞོ་བཅུ་གཉིས་བྲིན་སྙེ་ནམ་གྱི་ཕྱོགས་
སུ་མཆོད་པར་མཛད་དོ། །དེ་དུས་ཤོ་སྒོམ་བྱང་ཡེ་བྱ་བའི་བཤེས་
གཉེན་དེ་ཕྱག་ཕྱིར་འབྲང་བར་ཐུགས་སོ་མ་སོད་ནས་བྲོས་ཏེ་་་་
འོལ་དགར་བྱོན། རི་ཁྲོད་དུ་ལོ་བདུན་བཞུགས། ཕྱག་རྒྱ་ཆེན་པོའི་
རྟོགས་པ་སྒོམ་མེད་དུ་ན་འཕར། དྭགས་ལྷ་སྒམ་པོར་བྱོན། བླ་མས་
ལུང་བསྟན་པའི་གནས་སུ་མཁྱེན། ཟངས་ལུང་དུ་གདན་ཕབས་
༣ )9



འཇག་སྤྱིལ་བཟོས་ཆུའི་བཅུད་ལེན་མཛད་དགོངས་ནས། རས་ ་
སྒོམ་རས་པ་ཆུ་ལེན་བ ཏང་བ་ན་ཆུ་གང་ནའང་མི་འ དུག་ཟེར།
བྲག་རྩར་བཏིང་པའི་སྟན་དེ་སོལ་དང་གསུངས་པར་བལྟས་པས་་
ཆུ་ཁོག་མའི་ཁ་ཙམ་ཞིག་རྡོལ་འདུག །
དེར་ལོ་བཅུ་གཉིས་སུ་འདག་སྦྱར་མཛད་དེ་བཞུགས་དགོས་་
དགོངས་ཙ་ན། བུད་མེད་ལུས་ལ་ཐལ་བ་བྱུགས་པ་ལག་ན་རྨ་བྱའི་
སྒྲོ་བཟུང་བ་ཞིག་ན་རེ། བཅུ་གཉིས་འདག་སྦྱར་བྱས་པ་ལས། །
བཅུ་གཉིས་བསྟན་པ་སྤེལ་ན་དགའ། །ཞེས་ཟེར། དེར་ཞག་ཤས་ན་
གཙང་གི་ཀློག་སྐྱ་སྟོན་པ་དང་། རྒྱལ་བ་ཁྱུང་ཚང་པ། དགེ་བཤེས་
གཉན་ནག །གཉག་དམར་པོ་སོགས་རིམ་གྱིས་བྱུང་བར་ཁྲིད་ཚར་
བ་ན། དབུས་གཙང་ཁམས་གསུམ་གྱི་སྣོད་ལྡན་མི་རྣམས་དུས་
གཅིག་ལ་འདུ་བ་ལྟ་བུར་ཚོགས། གདམས་ངག་བཏབ་པས་རིང་
པོར་མ་ལོན་པར་ཉམས་མྱོང་ཁྱད་པར་ཅན་རྩ་རླུང་གི་ཡོན་ཏན་་་
མངོན་པར་ཤེས་པ་དྲུག་ཀ་དུས་གཅིག་ཏུ་འཆར་བ་དཔག་ཏུ་་་་་
མེད་པ་བྱུང་། དེ་ཐམས་ཅད་ཀྱང་མ་དག་པའི་དངོས་པོ་མི་བཅང་
སྦྱོང་བའི་ཡོན་ཏན་ཁྱད་པར་ཅན་འཁྲུངས་པ་ཤ་སྟག་སྟེ། ཏིང་ངེ་
འཛིན་གྱི་རྒྱལ་པོའི་མདོ་ལས། སྐྱེས་བུ་དམ་པ་མྱ་ངན་ཡོངས་
འདས་ནས། །དེ་ཡི་ཚེ་ན་ཏིང་འཛིན་འཛིན་པ་དག །ལྔ་བརྒྱ་ལས་
ནི་མི་ཉུང་དེར་འབྱུང་སྟེ། །མདོ་སྡེ་མཆོག་འདི་རྒྱ་ཆེར་བཟུང་བ་
ལ། །དེ་དག་སྔོན་དུ་འདྲེན་པ་གཞོན་ནུ་ཡིན། །ཞེས་གསུངས་པའི་
110



བྱང་ཆུབ་སེམས་དཔའ་སངས་རྒྱས་ལ་མ་འོངས་པའི་དུས་སུ་མདོ་
སྡེ་ཟབ་མོ་འཛིན་པ་ལ་སྨོན་ལམ་བཏབ་པ་དེ་རྣམས་སོ། །
གཞན་ཡང་འཁོར་སློབ་ཤིན་ཏུ་མང་པོ་འདུས་པ་ལ་སོ་སོའི་་་
བློ་དང་འཚམས་པར་ཆོས་ཀྱི་བདུད་རྩིས་ཚིམ་པར་མཛད་དེ་སྨིན་
གྲོལ་གྱི་ལམ་ལ་བཀོད། བཀའ་ཕྱག་ཆུ་བོ་གཅིག་འདྲེས་ཀྱི་བསྟན་
པའི་སྲོལ་བཏོད་པར་མཛད་དོ། །
རྗེ་དེའི་གསུང་ཆོས་ནི་ལམ་ཐུན་མོང་བའི་རྒྱུད་སྦྱོང་བ་་་་་་་་
སོགས་ཇོ་བོ་བཀའ་གདམས་པའི་གདམས་ངག་ལ། གྲུབ་པའི་
དབང་ཕྱུག་མི་ལ་བཞད་པ་རྡོ་རྗེའི་གཏུམ་མོ་དང་། ཕྱག་ཆེན་མན་
ངག་གིས་བརྒྱན་ཏེ་བཀའ་ཕྱག་ཆུ་བོ་གཅིག་འདྲེས་ཀྱི་གཞུང་ལམ་
རིམ་ཐར་པ་རིན་པོ་ཆེའི་རྒྱན་དང༌། ལམ་མཆོག་རིན་ཆེན་ཕྲེང་བ།
ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་ཁྲིད། ཚོགས་ཆོས་ཆེན་མོ་
སོགས་མཉམ་མེད་དྭགས་པོ་བཀའ་བརྒྱུད་འདིའི་ཐུན་མོང་མ་་་་་
ཡིན་པའི་གདམས་ངག་ཟབ་ཁྲིད་ཀྱི་སྐོར་ད་ཡོད་པུསྟི་ཀ་ཨེ་ཝཾ་གྱི་་
གྲངས་ལྡན་བཞུགས་པ་འདི་ནི་རྩ་གཞུང་ཡིན། གྲུབ་པ་བརྙེས་
པའི་རྫུ་འཕྲུལ་ནི་མཐའ་ཡས་ཀྱང་ཁ་ཤས་སྨོས་ན། དྭགས་པོ་ལྷ་པ་
བའི་རབ་གནས་དང་། ཡོན་བདག་དགྱེར་འབུམ་གྱི་རྟེན་ལ་རབ་
གནས་མ ཛད་ཚེ་རྟེན་ལ་ཡེ་ཤེས་པ་དངོས་སུ་བ སྟིམ་པ་དང་།
གཟིམ་མལ་ཉིད་དུ་བཞུགས་བཞིན་སྐུ་ཡི་བཀོད་པ་བཞི་དུས་་་་་་
གཅིག་ལ་བསྟན་པ་དང༌། སྐུ་མཆོད་རྟེན་དུ་སྤྲུལ་པ་དང་། སྐུ་ལ་



གྲིབ་མ་མེད་པ་དང༌། ནམ་མཁར་གཤེགས་བཞུགས་མཛད་པ།
བདེ་མཆོག་གི་སྐུར་མཐོང་བ་དང༌། ལུས་སྣང་སེམས་གསུམ་
གཅིག་ཏུ་འདྲེས་པས་ཀ་བ་ལ་ཕྱག་མ་ཐོགས་པ་དང་། གཙང་པོར་
གདིང་བ་བཏིང་ཁར་བཞུགས་ཏེ་ཆུ་གཞུང་དུ་ཕེབས་ནས། ཆུ་
སྦྱིན་མཛད་པ་དང་། འཇའ་ཟེར་ལ་ཆིབས་པ། ཡེ་ཤེས་ཀྱི་མཁའ་
འགྲོའི་འདུ་བ་རྒྱུན་མི་ཆད་པ་དང༌། སྐུ་བདུན་དང་གྲངས་མེད་དུ་
སྤྲུལ་པ་སོགས་ངོ་མཚར་མཐའ་ཡས་སོ། ། །
དགེ་བཤེས་ཁྱུང་ཚང་བས། བཙུན་པར་འདི་རྣམས་ལ་དང་
པོ་འདུལ་མདོའི་འཆད་ཉན་རེ་བྱེད་མི་བཅོལ་བ། དང་པོ་ནས་
སྒོམ་རྒྱག་ཏུ་གཏོང་བ་འདི་ཅི་ཡིན་བསམ་པས་དེ་ནུབ་རྨི་ལམ་དུ་་
སྒམ་པོའི་རི་ལུང་ཐམས་ཅད་བྲག་ཕུག་གིས་གང་བའི་ནང་དུ་་་་་་
མཆོད་རྟེན་བཟོ་ལེགས་པ་ནས་གཟུགས་དོད་ཙམ་ཡན་གྱིས་་་་་་
ཁེངས་པར་ལྷ་དང་བཅས་པས་མཆོད་པར་རྨིས་པས། རྗེ་ཡིས་
ཁྱོད་ཀྱིས་ངའི་བཙུན་ཆུང་འདི་ཀུན་ལ་བརྙས་པ་ཆེན་པོ་བྱེད་་་་་
ཀྱང༌། ཁྱོད་ཀྱི་རྨི་ལམ་དུ་བྱུང་བ་དེ་ཀ་ཡིན་གསུངས། ར་རྫི་རས་
པས་མཚན་ཐོས་པ་ཙམ་དང་རྒྱ་སྒོམ་རྡོར་སེང་གིས་ཞལ་མཇལ་་་་
བ་ཙམ་གྱིས་སྒོམ་སྐྱེས། ཉ་སྟོན་དང་ཤེ་སྒོམ་གཉིས་ཆོས་ཞུར་ཕྱིན་
པའི་ལམ་བར་དུ་རྟོགས་པ་འཁྲུངས་པ་དང་། མར་ཡུལ་བྱ་བས་
བསྙེན་རྫོགས་བྱས་བསྒོམས་ཞུས་པ་ཆོས་མགོ་མ་ཐོན་ཁྱིམ་པར་་་་་
གྱུར་པ་ཞིག་མཚན་མོར་བསྒོམས་པས་སྤུར་ལ་རིང་བསྲེལ་བྱུང་བ་
112



སོགས་བཤད་ཀྱིས་མི་ལངས་པ་ཁོ་ན་སྣང་ངོ། །རྗེ་ཉིད་ཀྱིས་སྐྱེ་བ་
གཅིག་གིས་ཐོག་པའི་བྱང་ཆུབ་སེམས་དཔར་ཞལ་གྱིས་བཞེས་སོ། །
དེའི་ཚེ་ཁམས་པ་མི་གསུམ་གྱིས་དམ་ཚིག་གི་རྫས་ཅུང་ཟད་་་་་་་
བཞེས་པས་ཉམས་འུར། དེ་དགེ་བསྐོས་ཀྱིས་ཐོས་ནས་ཁོང་གསུམ་
གནས་དབྱུངས་པས། སྒམ་པོའི་ལྷ་མཆོད་ཐམས་ཅད་དབུ་ཞབས་
ལྡོག །རྗེས་ཅི་ཡིན་གསུངས་པར་རྒྱུ་མཚན་ཞུས་པས། ཁོང་གསུམ་
མི་འདུག་ན་ངའང་སྡོད་དགོས་མེད་གསུངས། དྲ་ཆུང་རྒྱབ་ཏུ་
བསྣམས། སྦ་མཁར་ཕྱག་ཏུ་བཞེས་ཏེ་ཕེབས་པས་དགོན་པའི་
གཤམ་ཕ་བོང་སྟེང་མའི་ཁར་བླ་མས་བྲོ་འཁྲབ་སྟེ་ཡར་ཤོག་་་་་་་
གསུངས་པས་ཞབས་རྗེས་མང་དུ་བྱོན། ཁོང་གསུམ་ཕ་བོང་འོག་
མའི་ཁར་བྲོ་འཁྲབ་སྟེ་ཡར་འོང་ཞུས་པར་ཞབས་རྗེས་མང་པོ་་་་་་
བྱོན། །
གཞན་ཡང་སངས་རྒྱས་བྱང་སེམས་ཀྱི་ཞལ་གཟིགས་ལུང་་་་་
བསྟན་དབུགས་དབྱུང་བ་རྟོགས་པ་མངོན་དུ་གྱུར། ལམ་རྟགས་
ཡོན་ཏན་སྐྱེས་ཚུལ་གྲུབ་པ་བརྙེས་ཚུལ་སོགས་ཐུན་མིན་གྱི་རྣམ་་་
ཐར་སྐོར་འདིར་མ་བྲིས། སྐུ་ཚེའི་སྨད་དུ་སེམས་ཀྱི་ངོ་བོ་སྟོང་པ་
ཕྱག་རྒྱ་ཆེན་པོ་ཆིག་ཆོད་ཁོ་ན་གཙོ་བོ་མཛད་དེ། རས་བལ་བཞིན་
དུ་ཤེས་པ་གློད་ལ་ཞོག་སོགས་དང་། མ་བཅོས་བཞག་པའི་སེམས་
འདི་སངས་རྒྱས་ཡིན། སོགས་བླ་མ་རང་སེམས་ལ་བཞུགས་པའི་
ཞལ་ཆེམས་མཛད། གདན་ས་བརྟེན་བཞེངས་འཆད་ཉན་སྒོམ་
113



སྒྲུབ་སོགས་བླ་མའི་བྱ་བ་གང་དང་གང་ཡིན་ན་ཡང་ཆོས་དང་་་་
མཐུན་དགོས་པ་ཞིག་ཡིན་པས་རྒྱལ་བའི་བཀའ་དང་མི་འགལ་བ་
རེ་མཛད་པར་ཞུ། ཞེས་སོགས་ཀྱི་གདམས་ངག་ཞལ་ཏ་མང་དུ་
གནང་མཐར། །
སློབ་མའི་ཚོགས་ཤིན་ཏུ་མང་པོ་ལ། ད་ང་འཇིག་རྟེན་ན་ཡུན་
རིང་མི་སྡོད། ལུས་འདིའི་གདུལ་བྱ་རྫོགས་པ་ཡིན་ཁྱོད་རྣམས་
ཆོས་ལྷག་མ་ཞུ་བ་དང༌། དྲི་བ་ཡོད་ན་མྱུར་དུ་གྱིས་ཤིག་ཅེས་
བསྐུལ་བ་དང༌། ཞལ་གདམས་བསླབ་བྱ་མང་དུ་གནང་ཞིང་སྨོན་
ལམ་བཏབ། སློབ་མའི་མཆོག་གྱུར་སྒོམ་པ་ཚུལ་ཁྲིམས་སྙིང་པོ་ཟླ་
འོད་གཞོན་ནུ་རང་གི་གདན་སར་རྒྱལ་ཚབ་ཏུ་མངའ་གསོལ་ནས།
སྐུ་དྲང་པོར་བསྲངས་ཕྱག་མཉམ་བཞག་མཛད་ནས་སྐུ་ལ་སྙུན་་་་
ཟུག་མེད་པར་ཡོངས་སུ་མྱ་ངན་ལས་འདས་པའི་ཚུལ་བསྟན།
དགུང་ལོ་བདུན་ཅུ་རྩ་ལྔ་ཡིན། དེའི་ཚེ་ནམ་མཁའ་ལ་འཇའ་འོད་
ཀྱི་གདུགས་དང་རྒྱལ་མཚན་སོགས་མཆོད་རྫས་ཀྱི་རྣམ་པ་མང་དུ་
སྣང་བ། མེ་ཏོག་གི་ཆར་འབབ། རོལ་མོའི་སྒྲ་གྲགས། བྱ་རྣམས་ཅ་
ཅོ་སྒྲོགས། ས་གཡོ་བ་ལ་སོགས་བྱང་ཆུབ་སེམས་དཔའ་ས་ནས་
སར་འཕར་བའི་རྟགས་ངོ་མཚར་རྨད་དུ་བྱུང་བ་རྣམས་བྱུང་བས།
མཐོང་ཐོས་དྲན་རེག་གི་འགྲོ་བ་ཤིན་ཏུ་མང་པོ་དད་པའི་ས་ལ་་་་་
བཀོད་པ་བྱས་སོ། །
ཞག་གསུམ་གྱི་ནངས་པར་ཐུགས་ཆོས་སྐུ་འོད་གསལ་ངང་དུ་
1 14



མཉམ་པར་བཞག་པ་ལས་གྲོལ་བའི་རྟགས་མཐོང་བ་དང༌། དམ་
ཚིག་ལྡན་པའི་སློབ་མ་རྣམས་ཀྱིས་སྐུ་གདུང་སྤོས་ཆུས་ལེགས་པར་
བཀྲུས་ཏེ་ན་བཟའ་དང་བཅས་རིན་པོ་ཆེའི་ཁྲི་ལ་བཞུགས་ཏེ།
མཆོད་པའི་ཁྱད་པར་ཤིན་ཏུ་མང་པོ་དང་བཅས་ཏེ་གདུང་བཞུས་
པས། ཐུགས་ལྗགས་དང་རིང་བསྲེལ་ཤིན་ཏུ་མང་པོ་དད་པའི་
རྟེན་དུ་བཞག་པ་སློབ་མའི་ཚོགས་ལ་བགོ་སྐལ་འགྱེད་པ་ལས་་་་་་
ཕྱོགས་སོ་སོར་འཕེལ་ཞིང་རྒྱས་པ་ད་ལྟའི་བར་དུ་མཆོད་པའི་་་་་
རྟེན་དུ་ཡོད་པས། སྲིད་པའི་མཐར་ཡང་འགྲོ་བ་དཔག་ཏུ་མེད་
པའི་དོན་མཛད་པར་འགྱུར་རོ། །
དེ་ལྟར་ཆོས་ཀྱི་རྒྱལ་པོ་མཉམ་མེད་སྒམ་པོ་པ་འདི ས་ནི།
བཀའ་ཕྱག་ཆུ་བོ་གཅིག་འདྲེས་ཀྱི་གདམས་ངག་ཚང་ལ་མ་ནོར་་་་
བ་ཉམས་སུ་ལེན་པའི་བཀའ་སྲོལ། ངེས་དོན་བསྟན་པའི་སྙིང་པོ།
མཉམ་མེད་དྭགས་པོ་བཀའ་བརྒྱུད་ཅེས་པའི་སྒྲུབ་བརྒྱུད་རིན་པོ་་
ཆེའི་སྲོལ་གཏོད་པར་མཛད་དོ། །
དེ་ལ་སློབ་མའི་ཚོགས་ནི་སྡོམ་པ་གསུམ་ལ་གནས་ཤིང་། ཕྱག་
རྒྱ་ཆེན་པོའི་རྟོགས་པ་མངོན་དུ་གྱུར་ཏེ་བཤད་པ་དང་སྒྲུབ་པའི་་་
སྒོ་ནས་བསྟན་པའི་རྒྱུན་འཛིན་ནུས་པ། སྒོམ་ཆེན་ལྔ་བརྒྱ་ལ་
སོགས་སློབ་མ་ཡང་སློབ་རིམ་པར་བགྲངས་ཀྱིས་མི་ལངས་པ་དང་
ད་ལྟའི་བར་དུ་བྱོན་བཞིན་པའོ། །དེ་ལས་ཀྱང་ཀུན་མཁྱེན་རྒྱལ་
བའི་བསྟན་པ་རིན་པོ་ཆེ་ཕྱི་མའི་མཐར་ཡང་བཤད་སྒྲུབ་ལས་་་་་་
115



གསུམ་གྱི་སྒོ་ནས་སྤེལ་བར་མཛད་པའི་ཐུགས་བསྐྱེད་ཕྲིན་ལས་་་་
ཅན་དོན་བརྒྱུད་ཀྱི་བསྟན་པ་གཏད་པའི་སློབ་མའི་གཙོ་བོ་ནི།
གདན་ས་དངོས་སྒོམ་པ་ཚུལ་ཁྲིམས་སྙིང་པོ་དང༌། སྲས་ཀྱི་ཐུ་བོ་
ཁམས་པ་མི་གསུམ་སྟེ། རྗེ་དུས་གསུམ་མ ཁྱེན་པ། བདེ་གཤེགས་
ཕག་མོ་གྲུ་པ། ཤོ་སྒམ་པ་དང༌། འབའ་རམ་དར་མ་དབང་ཕྱུག་
སོགས་སྒམ་པོའི་གྲུབ་ཐོབ་བཅོ་བརྒྱད་དུ་གྲགས་པ་བཅས་ནི་ཁྱད་
འཕགས་ཀྱི་སློབ་མ་སྒྲུབ་བརྒྱུད་ཀྱི་སྲོག་ཤིང་ལྟ་བུ་ཡིན་ནོ། །དེ་
དག་གི་སྔོན་གྱི་བྱང་ཆུབ་སེམས་དཔའ་ཆོས་སྨྲ་བ་བརྒྱད་བརྒྱས་་་
དམ་བཅས་པའི་ལུང་དང་མཐུན་པར་བོད་ཡུལ་གྱི་ལྗོངས་སུ་་་་་་་
མཉམ་མེད་དྭགས་པོའི་སློབ་མ་ཡང་སློབ་ལ་སོགས་པའི་མཁས་་་་་
གྲུབ་ཡོངས་སུ་གྲགས་པ་མང་པོ་བྱོན་ནས། སྒྲུབ་བརྒྱུད་སྙིང་པོའི་
བསྟན་པ་འཛིན་སྐྱོང་སྤེལ་བ་མཛད་དེ་དཔལ་རྒྱལ་བ་བཀའ་་་་་་
བརྒྱུད་པ་ཞེས་འཛམ་གླིང་ཡོངས་སུ་སྙན་གྲགས་ཀྱི་སྒྲ་ཆེན་སྒྲོགས་
པ་འདི་ཉིད་དོ། །
བདེ་གཤེགས་ཕག་མོ་གྲུ་པའི་རྣམ་ཐར།
ཆོས་ཀྱི་རྒྱལ་པོ་ཟླ་འོད་གཞོན་ནུའི་སྲས་ཀྱི་ཐུ་བོ་དཔལ་བདེ་་
གཤེགས་ཕག་མོ་གྲུ་པ་ནི། ཡུལ་མདོ་ཁམས་འབྲི་ལུང་རྨེ་ཤོད་( རྨེ་
ཤོད་）ཀྱི་སྟག་ངོས་སབ་ཁང་བྱ་བར། གདུང་དབས། ཡབ་ཝེ་ན་ཨ་
116



ཐར་དང་ཡུམ་དབྱེ་བཟའ་བཙུན་ནེ་གཉིས་ཀྱི་སྲས་སུ་ངོ་མཚར་་་་་
བའི་ལྟས་དང་བཅས་སྐུ་འཁྲུངས། སྐུ་ཆུང་ངུའི་དུས་ནས་སྐྱེ་བ་སྔ་
མ་དྲན་པ་དང་། གནས་པ་རང་འཁྲུངས་སུ་འོང་བ་ཞིག་ཡོད།
དགུང་ལོ་དགུ་པ་ན་གནས་བྱ་ཁྱིའི་ལྷ་ཁང་དུ་མཁན་པོ་ལྷིང་ངེ་་་་
ཚུལ་ཁྲིམས་འབར་བྱ་བ་དང་། ལས་སློབ་ལྷིང་ངེ་འོད་ཟེར་རྒྱ་མཚོ་
ལས་རབ་ཏུ་བྱུང་། མཚན་རྡོ་རྗེ་རྒྱལ་པོར་བཏགས། ཡི་གེ་དང་ལྷ་
བྲིས་མ་བསླབས་པར་ཤེས། ཁམས་སུ་བཞུགས་རིང་སློབ་དཔོན་
བཅུ་དྲུག་ཙམ་བསྟེན་ནས་ཐུན་མོང་རིག་གནས་དང༌། ཐུན་མིན་
གཞུང་ལུགས་ལ་སློབ་གཉེར་མཛད། གཞན་ལ་སྤྱོད་འཇུག་སོགས་
ལན་འགའ་རེ་བཤད་མཛད་པས། ལུས་ཀྱི་ཤེད་མ་རྫོགས་པར་
བློའི་རྩལ་རྫོགས་པ་ཞེས་མཁས་པའི་མིང་གྲགས་བྱུང་། མཁན་
སློབ་ཐུགས་མཉེས་པས་དབུས་སུ་རྫོང་བར་ཞལ་འཆམ། དབས་
ཆེན་པོ་དང་ལྷན་དུ་བྱོན། །
དགུང་ལོ་བཅུ་དགུ་པ་ལ་སྟོད་ལུང་རྒྱ་དམར་གྱི་གྲྭ་སར་་་་་་་་
བཞུགས། དབུ་ཚད་བྱམས་ཆོས་སྤྱོད་འཇུག་སོགས་གསན། ཡ་གད་
པ། དོན་སྟོང་པ། བྱ་ཡུལ་བ་སོགས་ལས་ཇོ་བོ་བཀའ་གདམས་པའི་
གདམས་ངག་མང་དུ་ཞུས། ཁམས་པ་གཅིག་ལ་སྟོན་པ་བཟང་
བར་གྲགས། དགུང་ལོ་ཉེར་ལྔ་ལ་ཟུལ་ཕུ་རུ་བྱ་འདུལ་བ་འཛིན་པ་
ཆེན་པོས་མཁན་པོ་མཛད། རྒྱ་དམར་གྱིས་ལས་སློབ། ཨར་གྱིས་
གསང་སྟོན་བྱས་ནས་བསྙེན་པར་རྫོགས། མཁན་སློབ་ལས་འདུལ་
117



བ་དང་། གསང་སྟོན་ལས་ཕར་ཕྱིན་གསན་མཁས་པའི་གྲགས་པ་
ཐོབ། ཚུལ་ཁྲིམས་ཀྱི་བསླབ་པ་མིག་འབྲས་ལྟར་སྲུང་། གྲྭ་པ་རྣམས་
སུའང་ཐུན་བཞིའི་རྣལ་འབྱོར་ཆག་མ་མྱོང་བ་སོགས་ཞི་དུལ་བག་
ཡོད་ལྡན་པ་བཙུན་པའི་དཔེར་བྱེད། དམར་ཆོས་ཀྱི་རྒྱལ་པོ་ལས་
བདེ་མཆོག་གི་རྒྱུད་མན་ངག་མཐའ་དག་གསན། འཇང་བྲག་སྟག་
པ་དང་། རྔོག་མུ་ནེ་ལས་མངོན་པ་དང་འཕགས་སྐོར་ཞུས། བུར་
སྒོམ་ལས་རས་ཆུང་པའི་གདམས་ངག་ཞུས་པས་སྣང་བ་བདེ་བར་
ཤར། དཔལ་ཆེན་རྒ་ལོ་མཇལ་ནས་མགོན་པོ་ལ་སོགས་པའི་སྐོར།
འཇིམ་ལོ་ཙཱ་བ་བྱང་སེམས་ཟླ་བ་རྒྱལ་མཚན་སོགས་བསྟེན་ནས་་་་
མདོ་སྔགས་ཀྱི་གདམས་ངག་ཤིན་ཏུ་མང་པོ་གསན་སྦྱོང་གནང་་་་་
བས་དགེ་བཤེས་ཁམས་པ་ཞེས་མཁས་པའི་སྙན་གྲགས་ཇེ་ཆེར་་་་་
རྒྱས། །
ཁྱད་པར་དུ་ས་སྐྱ་པ་ཆེན་པོ་ལས་ཀྱེ་རྡོ་རྗེ་སོགས་རྒྱུད་དང་་་་
ལམ་འབྲས་སོགས་རྫོགས་པར་གསན་མ ཐོང་ལམ་སར་ངོ་སྤྲད།
ཆོས་མང་པོ་ཚུར་འདྲི་ཞིང་མཁས་པ་ཤེས་རབ་ཅན་གསུང་ཐུགས་
མཉེས་པོ་མཛད། གཞན་ཡང་བླ་མ་མང་དུ་བསྟེན། སྟོད་ལུང་དུ་
སངས་རྒྱས་གཉལ་ཆུང་བྱ་བས་ཁམས་པ་སྟོན་པ་ཁྱོད་ཀྱི་རྗེས་སུ་་་
མཁའ་འགྲོ་མ་གསེར་གྱི་རྒྱན་ཅན་བཞི་འབྲང་གི་འདུག་ཅིང་།
ངམ་ཤོད་རིའི་དྲུང་དུ་འགྲོ་བ་མང་པོ་ལ་ཕན་ཐོག་པར་འོང་ཟེར་
ལུང་བསྟན། སླར་ཡང་ས་ཆེན་པོའི་སྤྱན་སྔར་བྱོན་ནས་དོགས་པ་
118



བཅད། མ་ཅིག་ཞ་མ་སོགས་བླ་མ་བཅུ་གསུམ་ཙམ་ལ་གཏུགས།
ལར་གདམས་པ་འདི་ཆེ་ཟེར་བ་ལ་མ་གཏུགས་པ་མེད་གསུངས།
དེ་ནས་དྭགས་པོ་ཡི་སྒོམ་པ་དེ་གྲགས་པ་ཆེ་བར་འདུག །ངས་མི་
ཤེས་པའི་ཆོས་ཞུ་རྒྱུ་ནི་ཅི་མེད་ཀྱང༌། ཞལ་ལྟ་བ་ཞིག་ལ་འགྲོ་དེ་
ནས་ཁམས་སུ་འགྲོ་དགོངས། ཞང་སུམ་ཐོག་པ་དང་མཉམ་དུ་
སྒམ་པོར་བྱོན། ཞག་བཞི་ནས་སྒམ་པོ་པ་མཇལ། དེ་དུས་བླ་མ་
རིན་པོ་ཆེ་འཁོར་བར་འཁྱམས་པའི་རྒྱུ་གཙོ་བོ་གང་ལགས་ཞུས་་་་
པས། ཐ་མལ་གྱི་ཤེས་པ་ངོ་མ་ཤེས་པ་ཡིན་མོད་གསུངས་བྱུང་བས།
དེ་ཁོ་ནས་བདེ་ཆམ་སོང་བ་ཞིག་བྱུང་། དོགས་གཅོད་ཅི་ཞུས་ཀྱང་
དགེ་བའི་བཤེས་གཉེན་ཆོས་དྲི་མཁས་གསུངས་ཐུགས་དགྱེས་་་་་
དགྱེས་མཛད། །
ཕག་གྲུ་རིན་པོ་ཆེ་དགུང་ལོ་ཞེ་གཅིག་ནས་ལོ་གསུམ་བསྟེན་་་
ནས་གདམས་ངག་ཞུས་པས་ཕྱག་རྒྱ་ཆེན་པོའི་རྟོགས་པ་མངོན་དུ་
གྱུར། སྔར་གྱི་རྟོགས་པ་ཐམས་ཅད་ཕྱི་ཤུན་དང་སྐྲུན་པ་ལྟ་བུར་
གྱུར། དེ་ནས་བཟུང་ཤེས་རབ་ཀྱི་ཀློང་བརྡོལ། ཆོས་ཅི་བལྟས་ཀྱང་
མ་གོ་བ་མ་བྱུང༌། རྗེ་སྒམ་པོ་པ་སྐུ་གཤེགས་རྗེས་སྒམ་པོ་ཚུལ་
ཁྲིམས་སྙིང་པོའི་ཕྱག་རོགས་ཞུས་ནས་རེ་ཞིག་བཞུགས། རྗེ་སྒམ་
པོ་པས་ཁྱེད་ཀྱི་གདུལ་བྱ་ངམ་ཤོད་རི་ནགས་ཀྱི་དྲུང་དུ་ཡོད་ཅེས་་
ལུང་བསྟན་པ་ལྟར། དགུང་ལོ་ཞེ་དགུ་ལོར་ཕག་མོ་གྲུ་ཀུན་བཟང་
ནགས་ཁྲོད་དུ་གདན་ས་བརྒྱབ་ནས་ཕག་གྲུ་བཟུང་བས། འགྲོ་
1 13



མགོན་ཕག་མོ་གྲུ་པ་དང་། རིན་པོ་ཆེ་སྤུངས་པའི་བྲག་རྩར་
བཞུགས་པས་མཐའ་རྩ་བར་ཡང་གྲགས། སྟག་ལུང་ཐང་པ་ལོ་
ཉེར་བཞི་ལོན་པ་ཞིག་གིས་མཇལ་ཞིང་ཉེ་གནས་མཛད། རིམ་
གྱིས་སློབ་མའི་ཚོགས་མང་དུ་འདུས། འགྲོ་མགོན་ཡེར་པ། རླངས་
སེང་གེ་རྒྱལ་མཚན། གླིང་རས་སོགས་སློབ་མ་མོས་གུས་ཅན་མང་
པོ་ཞིག་ནི། བླ་མའི་མཚན་ལ་མོས་པ་ཙམ་དང་ཞལ་མཇལ་བ་ཙམ་
དང་། བརྡ་དང་རྣམ་འགྱུར་བསྟན་པ་ཙམ་དང་བྱིན་རླབས་
གནང་བ་ཙམ་གྱིས་རྟོགས་པ་སྐྱེས་ནས་གྲོལ་བ་མང་དུ་བྱུང་།
གཟིམས་སྤྱིལ་ནང་ན་བོང་བ་ཆུང་ངུ་རས་ཁལ་རེ་ལྷག་ཤོང་་་
བ་ཞིག་ལས་མེད་ཀྱང་གྲྭ་མང་ལ་བརྒྱུགས་འགྱེད་ཅི་བཅུས་ཀྱང་་་་
ཟད་པ་མི་འབྱུང་། དགེ་འདུན་རྣམས་ཤིན་ཏུ་དད་པས་གཟིམ་
སྤྱིལ་ནས་ཆོས་ཁྲིའི་བར་གྱི་ལམ་ཐམས་ཅད་དུ་། ཞྭ་གོས་དར་ཁ་
ལ་སོགས་འདིང་། ཕྱོགས་ཐམས་ཅད་དུ་སྙན་པས་ཁྱབ་པས་སློབ་
མའི་ཚོགས་བརྒྱད་བརྒྱ་ལ་གདུགས་ཐོག་པ་ལྔ་བརྒྱ་ཟེར་བ་བྱུང་།
སྐུ་ལུས་ཀྱི་བཀོད་པ་བཅུ་གཉིས་སུ་སྟོན། མཁའ་འགྲོ་མ་རྣམས་ལ་
རྒྱུད་སྡེ་གསན་པའི་རྒྱུད་དེའི་ལེའུའི་གྲངས་དང་དོན་བསྡུས་པའི་་
ཡི་གེ་མཛད། དེ་དག་གི་སྐབས་སུ་བླ་མའི་གཟིམ་སྤྱིལ་དུ་བུད་མེད་
ཚོགས་པའི་སྐད་ཐོས། ཉེ་གནས་སྟག་ལུང་ཐང་པས་བལྟས་པས་
ཅི་ཡང་མ་མཐོང་། ཡང་ཐེངས་ཤིག་བུད་མེད་ཀྱི་སྐད་འདུག་པ་
བལྟས་པས། བྱ་འཇོལ་མོ་ཞིག་འཕུར་སོང་བ་ལས་གཞན་མ་
120



མཐོང་བས་བླ་མ་ཉིད་ལ་ཞུས་པས། མཁའ་འགྲོ་ཚོགས་པ་ཡིན།
ཁྱད་པར་དུ་ཕག་མོ་གྲུ་པ་ལ་བུ་མོ་ལོ་བཅོ་ལྔ་ལོན་པ་ཞིག་ཡོད། དེ་
ནི་རྡོ་རྗེ་ཕག་མོའི་སྤྲུལ་པ་ཡིན་པས་ཁྱོད་རང་དེ་ཕྱག་རྒྱར་བསྟེན་་་
ན་ཕུང་པོ་འཇའ་ལུས་སུ་འགྱུར་བ་ཡིན་གསུངས། བཙལ་བས་
རྙེད་དེ་ལན་གཉིས་སུ་ཡལ་བར་བོར་བས། བུ་མོ་དེ་མྱ་ངན་ལས་
འདས་ཏེ་དབུ་ཐོད་གྲུབ་ཐོབ་གླིང་གིས་བཅད་ཀླད་པ་ལྡག་བཞིན་
བྱོན། ཐོད་པ་དེ་ལས་ཁོ་མོ་རང་གི་གནས་སུ་འགྲོ་ཞེས་པའི་སྒྲ་
བྱུང་བས་ཙ་རིར་ཞོག་ཅེས་བཀའ་གནང༌། ཕུང་པོ་གཞན་རྣམས་
སྟག་ལུང་ཐང་པས་དེ་མ་ཐག་ཚོལ་དུ་སོང་ཡང་ཡལ་ནས་མི་་་་་་་
འདུག་ཅེས་གྲགས་ཏེ། བཅོམ་ལྡན་འདས་དཔལ་འཁོར་ལོ་སྡོམ་པ་
ནི་བདེ་གཤེགས་ཕག་མོ་གྲུ་པ། མཚན་ལྡན་གྱི་བུ་མོ་དེ་ནི་རྡོ་རྗེ་
ཕག་མོ་དངོས་སུ་བྱོན་པར་འདུག་གོ། །ད་རེས་སྟག་ལུང་ཐང་པས་
དེ་གོ་མ་ཆོད། ཚུལ་ཁྲིམས་གྱི་རྟེན་འབྲེལ་འགྲིག་པས་ཕྱིས་གོ་ཆོད་
དུ་སོང་ཞེས་གྲགས། དེ་ནས་སྐབས་ཤིག་གྲྭ་པ་རྣམས་བསགས་
ནས་བླ་མས་གྲུབ་ཐོབ་ནམ་མཁའ་དང་མཉམ་པ་ཞིག་ཀྱང་མཐོང་
ནས་འོང་། སྤྲུལ་པ་མང་པོ་འགྱེད་པ་དང་། མངོན་ཤེས་སོགས་
ཡོན་ཏན་མང་པོ་འཆར་བ་དང་། ཚེའང་དཔག་ཏུ་མེད་པ་ཐུབ།
ཁྱོད་སློབ་མ་རྣམས་ལྟ་བ་དང་། མཇལ་བ་དང་། བྱིན་རླབས་ཞུ་རྒྱུ་
ཡོད། ཆོས་འཆད་པ་མི་འོང་བ་དེ་དང༌། ཁྱོད་ཚོ་ལ་ཆོས་བཤད་ན་
ཚེ་ཐུང་ངུར་འགྲོ་བར་འདུག་སྟེ་ཆོས་འཆད་པ་ལ་འདམས། དེ་
121



གཉིས་གྲོས་ཀྱིས་གསུངས་པས། གྲྭ་པ་ཀུན་གྱིས་གྲོས་ཐག་མ་ཆོད་
དགེ་བཤེས་ཞང་ཨེ་ནས་བོས། ཁོང་གིས་དུས་གསུམ་སངས་རྒྱས་
ཐམས་ཅད་ནི་འོ་སྐོལ་དང་མཇལ་དུ་མེད། བླ་མས་ཆོས་མ་
གསུངས་ན་ཅི་ལ་ཕན་ཞེས་གསུངས་པས་ཐམས་ཅད་དེར་གྲོས་་་་
ཐག་ཆོད། བླ་མ་རིན་པོ་ཆེ་ལ་ཞུས་པས། དཔའ་བོ་དང་མཁའ་
འགྲོ་མ་ཐམས་ཅད་མདུན་མ་དེ་ལ་མ་མཉེས་གསུངས། ཞང་ནས་
ཆོས་བཤད་པ་ལ་མི་དགྱེས་པའི་དཔའ་བོ་དང་མཁའ་འགྲོ་མ་དེ་
བདུད་རང་ཡིན་གསུངས། དེར་བཀའ་བགྲོས་སྔ་མ་དེ་བདམས་ན་
སྤྱིར་བོད། སྒོས་བཀའ་བརྒྱུད་ཀྱི་བསྟན་པ་ལ་ཆེས་ཕན་པ་ཞིག་
ཡོང་རྒྱུ་ཡིན་ཏེ་བསོད་ནམས་ལ་མ་བསྐོས་པ་ཡིན་གསུངས། དེ་
ནས་གྲྭ་སློབ་རྣམས་ལ་དབང་དང་བྱིན་རླབས་རྒྱུད་མན་ངག་་་་་་
ཐམས་ཅད་གང་ལ་གང་འོས་གནང་བས། ནགས་ཁྲོད་དེ་ལ་
དཔལ་ཀུན་ཏུ་བཟང་པོའི་ནགས་ཚལ་ཞེས་གྲགས་ཏེ། འོག་མིན་
གྱི་ཞིང་བྱས་ཀྱང་དེ་ཁ། རྡོ་རྗེ་འཆང་བྱས་ཀྱང་བདེ་གཤེགས་ཕག་
མོ་གྲུ་པ། ས་བཅུ་པའི་འཁོར་བྱས་ཀྱང་རབ་ཏུ་བྱུང་བ་བརྒྱད་བརྒྱ་
ཙམ་འདུས་པའི་སྐལ་ལྡན་འདི་རྣམས་སོ་ཞེས་ལྷ་དང་བཅས་པའི་
འཇིག་རྟེན་ན་གྲགས་སོ། །
མདོར་ན་ཕག་མོ་གྲུ་པར་བྱོན་ནས་གྲོང་དུ་ཕེབས་མ་མྱོང་་་་་་
བར་ཆོས་བ ཤད་སྒྲུབ་ཀྱི་བསྟན་པ་ཁོ་ན་བསྐྱངས་ནས་མཐོང་ཐོས་
དྲན་རེག་གི་འགྲོ་བ་མང་པོ་དད་པའི་ས་ལ་བཀོད། སྐལ་ལྡན་གྱི་
122



སློབ་མ་ཆེས་མང་པོ་ཞིག་ཚེགས་ཆུང་ངུས་གྲོལ་བར་མཛད་པས་་་་
ཕག་གྲུ་བཀའ་བརྒྱུད་ཅེས་གྲགས་པ་དེ་བྱུང་ངོ། །
དེ་ནས་ལྕགས་སྟག་ལོ་ཟླ་བ་བདུན་པའི་ཚེས་ཉེར་ལྔའི་སྔ་་་་
དྲོར་ནམ་མཁར་མཇའ་འོད་ཀྱིས་ཁེངས། ཤེལ་གྱི་མཆོད་རྟེན་བརྒྱ་
རྩ་བརྒྱད་ཀུན་གྱིས་མཇལ་བ་སོགས་ངོ་མཚར་བའི་ལྟས་བསམ་་་་
གྱིས་མི་ཁྱབ་པ་དང་བཅས་ཡོངས་སུ་མྱ་ངན་ལས་འདའ་བའི་་་་་་
ཚུལ་བསྟན། དེ་སྐབས་དགུང་ལོ་དྲུག་ཅུ་རྩ་གཅིག་པ་ཡིན། འདིའི་
སྐྱེས་རབས་ཀྱང་དགེ་སློང་ཆོས་ཀྱི་དཔལ་དུ་གྱུར་པ་སོགས་སྐྱེས་་་
རབས་ཆེན་མོར་གསུངས་པ་ལྟར་དང་། ཐུན་མོང་གདུལ་བྱའི་
སྣང་ངོར་སོ་སོའི་སྐྱེ་བོ་ལྟར་བསྟན་པ་དང་། སྐལ་བ་མཆོག་གི་
གདུལ་བྱའི་སྣང་ངོར། སྐུའི་བཀོད་པ་བརྒྱད་དང་བཅུ་གཉིས་
སོགས་དུས་གཅིག་ལ་སྟོན་པ་དང་། ནག་ཕྱོགས་ཀྱི་མི་མ་ཡིན་མང་
དུ་བཏུལ་བ་སོགས་དང་། དབང་པོ་འབྲིང་ལ་གྲུབ་ཐོབ་ཆེན་པོའི་
རྣམ་པ་བསྟན་པ་དང༌། འདས་པའི་སངས་རྒྱས་འཁོར་བ་འཇིག་
དང༌། ད་ལྟའི་སྟོན་པ་སངས་རྒྱས་ཉིད་དང༌། མ་འོངས་པའི་
སངས་རྒྱས་མི་བསྐྱོད་སྨན་པའི་རྒྱལ་པོར་ཞལ་གྱིས་བཞེས་པ་ནི་་་
གདུལ་བྱ་དབང་པོ་ཡང་རབ་ལ་སངས་རྒྱས་ཉིད་དུ་བསྟན་པའི་་་་
རྣམ་པ་ཐར་པའོ། །
འདིའི་སློབ་ཚོགས་ཀྱི་ནང་ནས་བུ་ཆེན་བྱོན་པ་ནི་མོས་གུས་་་
མཐར་ཕྱིན་སྟག་ལུང་ཐང་པ་བཀྲ་ཤིས་དཔལ། རྟོགས་པ་མཐར་
123



ཕྱིན་སྣ་ཕུ་པ་སྟེ་གྲུབ་ཐོབ་གླིང་ཆེན་རས་པ། ཤེས་རབ་མཐར་ཕྱིན་
སྤར་ཕུ་བ་བློ་གྲོས་སེང་གེ། ནུས་པའི་མཐར་ཐུག་མཆན་བུ་རྒྱ་རས་
ཏེ་མཐར་ཕྱིན་གྱི་བུ་བཞི་ཟེར། ཟར་བ་སྐལ་ལྡན་ཡེ་ཤེས་སིངྒེ།
རྟོགས་ལྡན་མི་ཉག་སྒོམ་རིང་། གྲུབ་ཐོབ་ཉག་ར་སེ་བོ། ཀུན་ལྡན་
གཙང་པ་རས་ཆུང་རྣམས་ལ་གདམས་པའི་བུ་བཞི་ཟེར། ཆོས་རྗེ་
འབྲི་གུང་པ་འཇིག་རྟེན་མགོན་པོ། གདན་ཕུག་པ། ཆོས་རྗེ་ལྡུམ།
ཆོས་རྗེ་གཏུམས་རྣམས་ལ་རེ་གཅིག་རྟོགས་པ་ཕྱེད་དང་བཞི་ཟེར།
བླ་མ་དམར་པ། ཡེ་ཕུག་པ། དགྱེར་སྒོམ་པ། བཤེས་གཉེན་སེང་གེ་
དཔལ་རྣམས་ལ་ཉེ་བའི་སྲས་བཞི་ཟེར། གཤེན་དགོན་དཀར་བ།
གྱང་ཤན་གྲོང་པ། རྔོག་སེང་གེ་ཁ་པ། རྩི་ལུང་པ་རྣམས་ལ་ཐུགས་
ཀྱི་སྲས་བཞི། རིན་པོ་ཆེ་ཤུགས་ཚར་བ། ལྷ་ས་པ་དགེ་འདུན་
སྐྱབས། གྲུ་གུ་སྟོན་པ་བློ་གྲོས་སེང་གེ། རྒྱན་ཐང་པ་སྟེ་ཡི་གེ་མའི་
བུ་བཞི་ཟེར། གཞན་ཡང་བླ་མ་ཞང་། དགེ་བཤེས་གླང་། གཤེན་རྡོ་
རྗེ་སེང་གེ་སོགས་སློབ་ཚོགས་དེ་དག་རེ་རེ་བཞིན་གྱིས་གདན་ས་་་
བཙུགས་སློབ་མ་བསྐྱངས་ཆོས་འཆད་ཉན་སྒོམ་སྒྲུབ་ཀྱི་སྒོ་ནས་་་་
སྒྲུབ་བརྒྱུད་རིན་པོ་ཆེའི་བསྟན་པ་ཕྱོགས་མཐར་ཁྱབ་པའི་ཕྲིན་་་་
ལས་མཛད། སྐུ་གདུང་གི་ཐུགས་མེས་མ་གནོད་པ་གདུང་རྟེན་
བཀྲ་ཤིས་འོད་འབ ར ་ ་བ ཞུ ག ས་རིང་བསྲེལ་མང་དུ་བྱུང་།
གསུང་འབུམ་སྐོར་ད་བཞུགས་པོད་ལྔ་ཙམ་ཡོད་དོ། །
དེ་ལ་བཀའ་བརྒྱུད་ཆེ་བཞི་ཆུང་བརྒྱད་ཅེས་གྲགས་པའི་ནང་
124



གི་ཆེ་བཞི་ནི་བཤད་མ་ཐག་པའི་ཕག་གྲུ་བཀའ་བརྒྱུད་དང་། ཞིང་
འགྲོ་བའི་མགོན་པོ་གཡུ་བྲག་པ་ལས་བརྒྱུད་པའི་ཚལ་པ་བཀའ་་་་
བརྒྱུད་དང༌། འབའ་རམ་པ་དར་མ་དབང་ཕྱུག་ལས་བརྒྱུད་པའི་
འབའ་རམ་བཀའ་བརྒྱུད་དང་། དཔལ་དུས་གསུམ་མཁྱེན་པ་ལས་
བརྒྱུད་པའི་ཀམ་ཚང་བཀའ་བརྒྱུད་རྣམས་ལ་བཀའ་བརྒྱུད་ཆེ་་་་་
བཞི་ཞེས་གྲགས་ལ་དེ་དག་ལས་ཞང་ཚལ་བ་ནི་དྭགས་པོའི་སློབ་་་
མ་སྒོམ་པ་ཚུལ་ཁྲིམས་སྙིང་པོའི་དངོས་སློབ་ཡིན་འདུག །འགྲོ་
མགོན་ཕག་གྲུའི་གདན་རབས་རིམ་པའི་ནང་ཏཱའི་སི་ཏུ་བྱང་ཆུབ་
རྒྱལ་མཚན་གྱིས་བོད་དབུས་གཙང་གི་རྗེ་བོར་བྱོན་ཆོས་སྲིད་ཀྱི་་་
མཁྱེན་རབ་ཤིན་ཏུ་རྒྱ་ཆེ་བས་གངས་ཅན་སེར་སྐྱ་ཡོངས་བརྩི་་་་་་
བཀུར་ཤིན་ཏུ་ཆེ། སྐབས་དེར་བོད་ཡུལ་དུ་བཀའ་བརྒྱུད་ཀྱི་
བསྟན་པ་དར་རྒྱས་ཆེས་ཆེ་བའི་དུས་སྐབས་ཤིག་ཡིན་པར་སྣང་་་་
ངོ༌། ། །
དཔལ་ཕག་མོ་གྲུ་པའི་སློབ་མ་བུ་ཆེན་འགའ་ཞིག་གིས་་་་་་་
གདན་ས་ཟུར་དུ་བསྐྱངས་ཤིང་སོ་སོར་བཀའ་བབས་ཀྱི་ཁྱད་པར་
ལས་བཀའ་བརྒྱུད་ཆུང་བརྒྱད་དམ་ཟུང་བཞི་ཡ་བརྒྱད་ཅེས་་་་་་་
གྲགས་པ་དེ་ནི། སྐྱོབ་པ་འཇིག་རྟེན་གསུམ་མགོན་ལས་བརྒྱུད་
པའི་འབྲི་གུང་བཀའ་བརྒྱུད། སྟག་ལུང་ཐང་པ་བཀྲ་ཤིས་དཔལ་
ལས་བརྒྱུད་པའི་སྟག་ལུང་བཀའ་བརྒྱུད། རྗེ་བཙུན་གླིང་ཆེན་རས་
པ་ལས་བརྒྱུད་པའི་འབྲུག་པ་བཀའ་བརྒྱུད་། ཁ་གཅིག་གིས་གླིང་
125



རས་བཀའ་བརྒྱུད་ཅེས་ཀྱང་བྲིས་འདུག །རྒྱལ་ཚ་རིན་པོ་ཆེ་རིན་
ཆེན་མགོན་ལས་བརྒྱུད་པའི་ཁྲོ་ཕུ་བཀའ་བརྒྱུད། མདོ་ཁམས་སྨར་
པ་གྲུབ་ཐོབ་ཤེས་རབ་ཡེ་ཤེས་ལས་བརྒྱུད་པའི་སྨར་ཚང་བཀའ་་་་་
བརྒྱུད། ཁམས་ཡེལ་པ་གྲུབ་ཐོབ་ཡེ་ཤེས་བརྩེགས་པ་ལས་བརྒྱུད་
པའི་ཡེལ་པ་བཀའ་བརྒྱུད། ཟར་པ་སྐལ་ལྡན་ཡེ་ཤེས་སེང་གེ་ལས་
བརྒྱུད་པའི་གཡའ་བཟང་བཀའ་བརྒྱུད། མཉམ་མེད་གྱེར་སྒོམ་པ་
ཆེན་པོ་ལས་བརྒྱུད་པའི་ཤུག་གསེབ་བཀའ་བརྒྱུད་ཅེས་པ་དེ་་་་་་
རྣམས་སོ། །
དེ་དག་གི་ཆོས་བརྒྱུད་ལ་འབྲི་གུང་པ་ནི་ད་ལྟ་བཀའ་རྙིང་ཆུ་
བོ་གཅིག་འདྲེས་སུ་གྱུར། སྟག་ལུང་བཀའ་བརྒྱུད་ནི་བཀའ་རྙིང་
ཟུང་འབྲེལ་དུ་གྱུར། འབྲུག་པ་བཀའ་བརྒྱུད་ནི་གཞུང་དང་རྒྱུད་
སྡེའི་འཆད་ཉན་སྒོམ་སྒྲུབ་སོགས་རང་ལུགས་བརྒྱུད་པའི་ཕྱག་་་་
བཞེས་མ་ཉམས་པར་ཕྲིན་ལས་ཤིན་ཏུ་རྒྱས་བཞིན་པའོ། ཁྲོ་ཕུ་
བཀའ་བརྒྱུད་ནི་བཀའ་ཕྱག་ཆུ་བོ་གཅིག་འདྲེས་ཀྱི་རྒྱུན་འཛིན་་་་
བཞིན་ཡོད། སྨར་ཚང་བཀའ་བརྒྱུད་ནི་དེང་སང་དཔལ་ཡུལ་བ་
ལ་བྱིན་བརྒྱུད་འདྲེས་པའོ། །ཡེལ་བ་བཀའ་བརྒྱུད་ནི་བྱང་རྟ་རྣ་
ཀམ་ཚང་ལུགས་སུ་གྱུར། གཡའ་བཟང་བཀའ་བརྒྱུད་ནི་དེང་དུས་
སུ་རྒྱ་ཆེར་ཐོས་རྒྱུ་མེད་པ་ལྟར་གྱུར། ཤུག་གསེབ་བཀའ་བརྒྱུད་ནི་
ད་སྐབས་བཙུན་མའི་དགོན་པ་ཞིག་རྙིང་མའི་ལུགས་སུ་གྱུར། དེ་
དག་ནི་བཀའ་བརྒྱུད་ཆེ་བཞི་ཆུང་བརྒྱད་ཀྱི་མཚན་ཐོ་ཙམ་དང་་་
126



ཆོས་བརྒྱུད་འཕེལ་འགྲིབ་འགྱུར་བ་བཅས་བྱུང་ཚུལ་གྱི་སྐོར་་་་་
མདོར་བསྡུས་བྲིས་པ་ཡིན་ནོ། །
སྣ་ཕུ་བ་གླིང་རས་པདྨ་རྡོ་རྗེའི་རྣམ་ཐར།
བདེ་བར་གཤེགས་པ་ཕག་གྲུ་རྡོ་རྗེ་རྒྱལ་པོའི་སློབ་མ་མཐར་
ཐུག་གི་བུ་བཞིའི་ནང་ཚན་རྟོགས་པ་མཐར་ཕྱིན་སྣ་ཕུ་བ་གླིང་་་་
རས་པདྨ་རྡོ་རྗེ་ནི་ཡུལ་མྱང་སྟོད་བཞེངས་ཀྱི་གླང་པོ་སྣར། གླིང་
སྟོད་སྨད་གཉིས་ལས་གླིང་སྨད་པ། ཡབ་རྒྱལ་པོ་སྐྱ་བེ་དང་ཡུམ་
གཟུས་མོ་དར་ཆུང་( གཟུད་མོ་དར་ཆུང་)གི་སྲས་སུ་ས་ཕོ་སྤྲེལ་་་
ལ་བལྟམས། མཚན་པདྨ་རྡོ་རྗེ་ཞེས་བཏགས། གཞོན་ནུ་ནས་འབྲི་
ཀློག་མཁས་པར་མཁྱེན། དགུང་ལོ་བརྒྱད་པ་ལ་ལྷ་རྗེ་རས་སྨན་
ལས་སྨན་བསླབས། བཅུ་གསུམ་ལོན་ཚེ་མཁས་པར་གྱུར། བཅུ་
བདུན་པ་ལ་ཁུ་བོ་དགེ་བའི་བཤེས་གཉེན་གླིང་ཞེས་བཀའ་་་་་་་
གདམས་པ་ཆེན་པོ་དེ་ལ་དགེ་བསྙེན་མཛད། དཔལ་དབྱངས་ཀྱི་
སྒྲོན་མ་རྣམ་དྲུག་སོགས་མང་དུ་གསན། དབུས་པ་ཞང་བྱ་བ་ལས་
ཕག་མོ། རྭ་འབུམ་སེང་ལ་དུས་འཁོར་བདེ་མཆོག་འཇིགས་བྱེད་
སོགས་གསན། རྗེ་དཔོན་ཞིག་དང་རབས་ཆད་ལ་མ་འཆམས་པས་
མཐུ་མཛད་པས་དེ་བརླགས། མཐུ་ཆེ་བར་གྲགས། དེ་ནས་དགེ་
བཤེས་འོམ་ཐང་པ་ལ་རབ་ཏུ་བྱུང་། བསོད་སྙོམས་ལ་ཕེབས་པས་
127



ཇོ་མོ་སྨན་མོའི་བྲིད་དེ་ཚུགས་མ་ཟིན། ཇོ་མོ་དང་ལྷན་དུ་བཞུགས།
བླ་མ་ཁྱུང་ཚང་པ་ལས་གདམས་པ་མང་དུ་གསན། ཁོང་གི་བླ་མ་
རས་ཆུང་པ་ལས་གདམས་ངག་ཞུ་བའི་སྐབས་སུ་རྣམ་ཐར་འདི་་་་
འདྲ་ཞིག་མཛད་ཅིང་འདུག་ཚུལ་གསུངས་པས་དད་པ་ཐུན་མོང་་
མ་ཡིན་པ་སྐྱེས། རྗེ་རས་ཆུང་པ་ནི་དངོས་སུ་མི་བཞུགས་པར་
གྲགས། དེ་ནས་རས་ཆུང་པའི་དངོས་སློབ་གཉལ་ལོ་རོ་ན་མང་པོ་
བཞུགས་ཟེར་བ་གསན་ནས་དེར་བྱོན། ཚེ་གོང་དུ་རྗེ་སུམ་པ་ལ་
ངེད་ཐོག་རིང་ནས་ཆོས་ཞུར་འོངས་པ་ཡིན་པས་ཐུགས་ལ་་་་་་་
གདགས་པར་ཞུས་པས། ཐོག་མར་ལོ་ལ་དབང་ཆོས་ཞུས་གསུངས་
པ་བཞིན། སློབ་དཔོན་ལོ་ལས་དབང་དང་གདམས་པ་ཞུས། དེ་
ནས་སུམ་པ་དང་། གཞན་བླ་མ་བྱེའུ་མགོ་པ། བླ་མ་སྒོམ་ཆེན་པ་
རྣམས་ལས་ཀྱང་མན་ངག་སྣ་རེ་ཞུས། བླ་མ་དེ་རྣམས་ལས་རྗེ་རས་
ཆུང་པའི་གདམས་ངག་ཐམས་ཅད་ཁ་ཚང་བར་ཐོབ་པས། ད་ལྟ་
འཛམ་བུའི་གླིང་ན་གདམས་པ་ང་རང་ཆེ་སྙམ་པ་བྱུང་། དེ་ནས་
ལྷོ་མོན་དུ་སྒོམ་དུ་འགྲོ་བསམ་པ་ལ། མནལ་ལམ་དུ་མི་དཀར་པོ་
ཞིག་བྱུང་ནས། ཁྱོད་ལྷོ་མོན་དུ་མ་འགྲོ། ད་སྟེ་ལོ་ལྔ་ན་ཁྱོད་ཀྱི་
དོན་འགྲུབ་འོང་ཟེར་བ་རྨིས་ཏེ་དེར་འགྲོ་བའི་སེམས་དོར། དེ་
ནས་ངམ་ཤོད་ཀྱི་རི་ལ་བྱོན་ཙ་ན། ཕག་མོ་གྲུ་པའི་སྙན་པ་ཐོས་
ནས། ད་ཁོང་ལ་ལྷན་ཅིག་སྐྱེས་སྦྱོར་བྱ་བ་གཅིག་འདུག་པ་ཞུ་
དགོངས། །
128



དེ་ནས་ཉིན་བཅུ་བདུན་མཚམས་མཇལ་བས། མོས་གུས་དྲག་
པོ་སྐྱེས་བླ་མ་ནི་སངས་རྒྱས་དངོས་ཡིན། མཆེད་གྲོགས་དང་
གནས་དེའི་བྱ་རི་དྭགས་རྣམས་ཀྱང་བླ་མའི་སྤྲུལ་པ་ཡིན་སྙམ་་་་
པའི་འདུ་ཤེས་ལས། ཐ་མལ་པའི་མི་དང་བྱོལ་སོང་ཡིན་སྙམ་པ་མ་
བྱུང་། བླ་མའི་ཞལ་ནས། གང་ཟག་ལས་སད་པ་དང་བླ་མ་དམ་པ་
མཇལ་ན་འདི་ལྟར་འོང་བ་ཡིན་གསུངས། དེའི་རྐྱེན་གྱིས་སྣང་བ་
ཐམས་ཅད་སྤྱན་ལོང་སོང་ནས་སྒྲིབ་བྱེད་ཞི། ཆོས་ཐམས་ཅད་ཀྱི་
ངང་ཚུལ་དྲི་མ་མེད་པ་ཞིག་མཐོང་། སྒྲོ་འདོགས་ཐམས་ཅད་ཅིག་
ཅར་དུ་ཆོད་དེ་དཔེ་ཡི་གེ་གཅིག་ཀྱང་མ་ཞུས་ཏེ། རྒྱལ་བའི་གསུང་
རབ་རབ་འབྱམས་ལ། ཤེས་པའི་སྣང་བ་དེ་ནས་ཐོབ། ཤེས་རབ་ཀྱི་
སྤྱན་ཅིག་གནང་བ་འདྲ་སྙམ་དེ་ནས་ལྷན་ཅིག་སྐྱེས་སྦྱོར་གྱི་་་་་་་
གདམས་པ་གསན་ཏེ་ལོ་བདུན་ཟླ་བ་བདུན་མཚམས་ཀྱི་དམ་་་་་
བཅའ་ཕུལ། ཞག་ལྔ་སོང་ཉིན་ཕག་མོ་གྲུའི་མཁའ་འགྲོ་མ་དེ་
གཤེགས་པར་གཟིགས་ནས་དེར་བྱོན་ཏེ་ཐོད་པ་བྲེགས་ཀླད་པ་་་་
ལྡག །ཐོད་པ་དེ་ད་ལྟ་ཙ་རིར་གནས་རྟེན་ལ་བཞུགས། དེ་ནས་
འགྲོ་མགོན་རིན་པོ་ཆེ་ཆོས་ཁྲི་ཁར་བུར་སྟོན་ཞིག་གི་གྲལ་དབུ་ལ་་
ཕེབས་འདུག་པ་ལ་དེར་བྱོན་པས་བླ་མས་ཁྱོད་ལོ་བདུན་ཟླ་བ་་་་
བདུན་ཞག་བདུན་དུ་མཚམས་བཅད་དེ་སྒོམ་པར་དམ་བཅས་་་་་
ནས་ཞག་ལྔ་ལ་གྲོལ་བ་ཅི་ཡིན་གསུངས་པས། རྗེ་ཡི་ཞལ་ནས་
གཉུག་མའི་དོན་སྒོམས་ཤིག་གསུངས་ནས་བསྒོམས་པ་ལགས་་་་་
129



པས། བསྒོམ་བྱ་སྒོམ་བྱེད་སྟོར་ནས་ཐལ། སྒོམ་ཐུན་མཚམས་སུ་
བཟུང་རྒྱུ་ནང་མི་གདའོ། །སོགས་ཀྱི་རྟོགས་པ་ཕུལ་བས་བླ་མ་
མཉེས་ནས། རྒྱ་གར་ཆུ་བོ་གངྒ་ཕན་ཆད་ལ་ས་ར་ཧ་ཆེན་པོ་
རྟོགས་པ་མཐོ། དེ་ཚུན་ལ་ཁྱོད་རྟོགས་པ་མཐོ་བ་ཡིན་གསུངས་
ནས་བསྔགས་པ་མཛད། །
སྔོན་རྨི་ལམ་གྱི་མི་དཀར་པོ་དེ་སྤྱན་རས་གཟིགས་ཀྱི་སྤྲུལ་པ་་
ཡིན་པ་དང༌། ལོ་ཕྱེད་དང་ལྔ་ན་དོན་འགྲུབ་ཅེས་པ་འདི་ལ་
དགོངས་པར་འདུག་སྙམ་པ་བྱུང་། མཆེད་གྲོགས་རྣམས་ཀྱིས་
ཀྱང་། རྗེ་རིན་པོ་ཆེ་འདི་རྣལ་འབྱོར་པ་ཆུང་མ་ཅན་ལ་མི་མཉེས་
ཀྱང་། རས་པ་འདི་ལ་ཤིན་ཏུ་དགྱེས་པར་འདུག་ཟེར། དེར་ཇོ་མོ་
སྨན་མོ་དེ་མིག་སེར་ཤིན་ཏུ་ཆེ་བས་ཆོས་དང་མི་མཐུན་པ་ཞིག་་་་
བྱུང་བས། བླ་མའི་དྲུང་དུ་སོང་ནས། སྒོམ་མ་འདི་དང་དམ་ཚིག་
གི་འབྲེལ་བ་ནི་ཆེ། ཆོས་དང་མི་མཐུན་པ་ཞིག་བྱུང་བས་ད་ཇི་
ལྟར་བགྱི་ཞུས་པས། སྒོམ་མ་ཆོས་དང་མི་མཐུན་སོ་སོར་འགྲོ། དམ་
ཚིག་ལ་སེལ་མི་འོང་། ཕ་བཟང་གི་བུ་མོར་འདུག་པས་ཁ་རག་
ཙམ་དུ་སྐྱོལ་གསུངས་རྟེན་འབྲེལ་མཛད་དེ་ཇོ་མོ་བསྐྱལ། དེ་ནས་
སྣ་ཕུར་བཀྲ་ཤིས་དགེ་གླིང་གི་ཕུག་པར་བཞུགས། བཟའ་བཏུང་
ཅི་བཞེས་ཕུད་ཀྱིས་བླ་མ་ལ་མཆོད་པས། འགྲོ་མགོན་གྱི་དྲུང་དུ་
དགེ་བའི་བཤེས་གཉེན་འགའ་དང་བཅས་ཇ་གསོལ་བའི་བཞེས་་་
དཀར་དུ་ཚོད་མ་ཞིག་ལིང་གིས་བྱུང་བ། ཅི་ཡིན་ཞུས་པས། གླིང་
130



རས་ལྐུག་པ་དེས་ཚོད་མའི་ཕུད་ཕུལ་བར་འདུག་གསུངས་དགྱེས་་
དགྱེས་མཛད། འགྲོ་བའི་མགོན་པོ་གཤེགས་རྗེས་ནོར་བྱུང་ཚད་ཆ་
ལང་ཆེན་པོ་ཞིག་ལ་སྤྲོད་དེ་ཕག་མོར་གྱུར་ཕུལ། བསམ་ཡས་སུ་
ཞག་བཞུགས་མཛད་པའི་ཐོ་རངས་ཁར་བུད་མེད་སྔོན་མོ་ཞིག་་་་་
གིས་བཀའ་འགྱུར་རོ་ཅོག་གི་གླེགས་བམ་ཡིན་ནོ་བ་ཞིག་ལྗགས་་་་
སྟེང་དུ་བཞག་བྱུང་བ་ཁོང་དུ་སོང་བར་རྨིས། དེ་ནས་བཟུང་
བཀའ་འགྱུར་ཐམས་ཅད་ཐུགས་ལ་ཆུད། བདེན་བརྫུན་ལྟ་བ་ལ་
ཚལ་གུང་ཐང་གི་མཆོད་ཁང་དུ་བྱོན་ནས་ཞུ་དག་མཛད་པས་ཇི་་་
ལྟ་བ་བཞིན་བྱུང་བ་སྒོམ་བྱུང་གི་ཤེས་རབ་རྡོལ། དེ་ནས་མདོ་རྒྱུད་
མཐོང་ཚད་ལ་མི་མཁྱེན་པ་མེད་པས་བདེ་དགྱེས་མཚན་བརྗོད་་་་
སོགས་ལ་འགྲེལ་པ་བརྩམས། སྣ་ཕུའི་འཕྲང་པོ་ཞོ་རར་ཀློག་པའི་
སྡེ་ཡོད་པ་དག་གིས་སྐུར་བ་བཏབ་པ་གསན་ནས་དེར་བྱོན་ཏེ་་་་
གང་མི་འཐད་པ་འདུག་ཅེས་རྩོད་པས་སུས་ཀྱང་ལན་འདེབས་མི་
ནུས། དེའི་ཚེ་ཐུགས་ཁེངས་པ་སྐྱེས་ནས་གླེགས་ཤིང་མདུན་རྒྱབ་
གླེགས་ཐག་གིས་བསྡམས་ཏེ་ནམ་མཁར་ཕར་ཚུར་བཞུད་མཛད་
དེ། ང་དམ་ཆོས་ཀྱི་པོ་ཏི་ཞིག་ཏུ་མི་འདུག་གམ་སོགས་ཀྱི་མགུར་
བཞེངས་པས། ཐུབ་པའི་དབང་པོ་བྱོན་ཏེ་གླིང་རས་པ་དེ་ལྟ་བུའི་
ཁེངས་པ་མ་བྱེད། ངའང་མཐར་འདི་ལྟར་གྱུར་གསུངས་མྱ་ངན་
ལས་འདའ་བའི་ཚུལ་བསྟན་ནས་ཞི་བར་གྱུར། ཐམས་ཅད་ཀྱིས་
གུས་པས་བཏུད། དུས་དེར་རྒྱ་གར་གྱི་གྲུབ་ཐོབ་དང་ཁྱད་པར་
131



མེད་པར་གྲུབ་ཐོབ་ཆེན་པོ་ཞེས་སྙན་གྲགས་སྲིད་པའི་ཁོངས་སུ་་་
ཁྱབ།
དེ་ནས་གཉལ་ལོ་རོ་དབུས་གཙང་ཀུན་ཏུ་དད་པ་ཅན་གྱིས་་་
སྤྱན་འདྲེན་པ་རྣམས་ངོ་བཞིན་བྱོན། ཟབ་རྒྱས་ཆོས་ཀྱི་སྒོ་རྣམ་
པར་ཕྱེ་བར་མཛད། བཀྲ་ཤིས་དགེ་གླིང་གི་སྒང་དེར་བཞུགས་
སྐབས་མཁའ་འགྲོ་མ་ལྔས་རང་རྟགས་ཀྱི་དབུ་རྒྱན་རེ་ཁྱེར་ནས་་་་
གྲུབ་ཐོབ་ཆེན་པོའི་དབུ་ལ་བསྐྱོན། རྡོ་རྗེ་འཆང་ཆེན་པོའི་རྒྱལ་
ཚབ་ཏུ་མངའ་གསོལ། དེ་ནས་འབུལ་བ་མང་པོ་འོངས་གྲབས་
བྱས་པ་མ་བཞེས་པ་ལ། དགེ་བཤེས་དྷ་བ་སྟོན་པས་རང་ལ་ནོར་
མི་དགོས་ན་ཡང་བླ་མ་ཀུན་ལ་ཕུལ་བས་ཆོག །ཅིས་ཀྱང་བཞེས་
ཟེར་བ་ལ། ངས་བཀའ་བརྒྱུད་ཀྱི་བླ་འཚོང་མི་བྱེད། ནོར་ལ་ཞེན་
པ་མེད་གསུངས། དེ་ནས་ཕྱོགས་ཀུན་ཏུ་དད་ཅན་སློབ་མ་དག་ལ་
གསུངས་མགུར་མང་པོ་བཞེངས། ཉི་ཟླ་ལྟར་གྲགས་པའི་གྲུབ་ཐོབ་
ཆེན་པོ་འདི་ནི། མདོ་སྡེ་དཀོན་མཆོག་བརྩེགས་པ་ལས། སྔོན་
བཅོམ་ལྡན་འདས་ཀྱི་དྲུང་དུ་དགེ་སློང་དྲུག་ཅུའི་ཆོས་གསན་པའི་
ཚེ། བཅོམ་ལྡན་འདས་ཀྱི་ཞལ་ནས། སྔོན་སངས་རྒྱས་ལོག་པ་དད་
སེལ་གྱི་བསྟན་པ་ལ་རབ་ཏུ་བྱུང་ནས། ཆོས་སྨྲ་བའི་དགེ་སློང་
གཉིས་ལ་མི་ཚངས་སྤྱོད་ཀྱི་སྐུར་བ་བཏབ་པས། དེའི་རྣམ་པར་
སྨིན་པ་བསྐལ་པ་མང་པོ་མྱོང་ཞིང་། མཐར་མིར་སྐྱེས་ནས་སྐྱེ་བ་
ལྔ་བརྒྱར་དམུས་ལོང་དང་། སེམས་བརྟུལ་པོ་དང༌། བརྗེད་ངེས་པ་
132



དང༌། དབང་ཆུང་བ་དང་། མི་སྡུག་པ་དང་། སྨད་པ་དང་། སྐུར་
བ་མང་བ་དང་། ཡུལ་འཁོར་ངན་པ་དང་། རྙེད་པ་དང་། བཀུར་
སྟི་ཆུང་བ་དང་། རིགས་ངན་པ་དང་། དབུལ་པོ་དང་། བཀུར་སྟི་
དང་མཆོད་པ་ཆུང་བ་དག་ཏུ་གྱུར་ནས་ད་ལྟ་འདིར་སྐྱེས་པ་ཡིན་་
ཏེ། ལྔ་བརྒྱ་ཐ་མ་ལ་མིའི་ལུས་སུ་སྐྱེས་ནས་ཀྱང་། དམ་པའི་ཆོས་
སྒྲུབ་པ་དང་། ཚངས་པར་སྤྱོད་པ་ལ་བར་དུ་གཅོད་པ་འབྱུང་
ཞིང༌། མཐར་སྒྲིབ་པ་དེ་ཟད་ནས། བདེ་བ་ཅན་དུ་སྐྱེ་ཞེས་ལུང་
བསྟན་། ཞེས་གསུངས་པའི་དྲུག་ཅུའི་ནང་ནས། ཏིང་ངེ་འཛིན་གྱི་
ཡོན་ཏན་དཔག་ཏུ་མེད་པ་མངའ་བ་ཉི་ཤུའི་མཆོག་ཏུ་གྱུར་པ།
སེམས་དཔའ་བརྩོན་འགྲུས་འོད་ཅེས་པ་དེ་ཡིན་པར་གཟིགས་པ་
དང་། གཞན་སློབ་མ་ཐམས་ཅད་ཀྱི་སྣང་ངོར། ཡི་དམ་གྱི་ལྷར་
མཐོང་བ་དང་། སྤྱན་གསུམ་པར་མཐོང་བ་དང་། དབུ་ལ་འོད་
ཀྱིས་འཁོར་བར་མཐོང་བ་དང༌། སེང་གེ་བཅིབས་ནས་ཕྱག་ན་
གསེར་གྱི་བུམ་པ་ཐོགས་ཏེ་ནམ་མཁར་འབྱོན་པ་སོགས་མཐོང་བ་
དང༌། གང་ཟག་ལམ་དུ་འཛུད་པ་ལ་སྨིན་གྲོལ་གྱི་དབང་དགོས་
པས་སྨིན་པར་བྱེད་པའི་དབང་བཞི་རྫོགས་པར་བསྐུར་བ་དང་།
འགྲོལ་བར་བྱེད་པ་བསྐྱེད་རྫོགས་གཉིས་ལས་བསྐྱེད་རིམ་དུ། རང་
ཉིད་བདེ་མཆོག་ཏུ་ཞལ་བསྒྱུར་བ་དང༌། གང་ལ་གང་མོས་པའི་ཡི་
དམ་དུ་སྟོན་ནུས་པ། རྫོགས་རིམ་ནུས་པ་ཐོན་ཅིང་ཁྱད་པར་ལས་
རྒྱ་ལ་མངའ་བརྙེས། འཕྲིན་ལས་བཞི་ལ་དབང་འབྱོར་བ་སོགས་
133



མདོར་ན་མཛད་པ་སངས་རྒྱས་སྤྲུལ་པའི་སྐུ་དང་ཡོན་ཏན་མཉམ་
ནའང་སྙིང་རྗེ་ཞེན་མེད་ཀྱིས་འཁོར་བ་མ་སྟོང་བར་དུ་སངས་མི་་་
རྒྱ་བ་ཞལ་གྱིས་བཞེས། སྤྱིར་རྒྱུད་ཀྱི་རྣམ་བཤད་དང་། སེམས་ཀྱི་
རྡོ་རྗེའི་བསྟོད་པ་དང༌། རྣམ་འབྱོར་འཇུག་པ་བདེ་མཆོག་དཀྱིལ་
འཁོར་གྱི་ཆོ་ག་སོགས་ཀྱི་གསུངས་བརྩམས་དང༌། བོད་ཡུལ་
འདིར་བླ་མ་སྒྲུབ་པའི་ཕྱག་བཞེས་ཀྱང་ཐོག་མར་གཏོད། ཕྱིས་སྣ་
ཕུ་ཆོས་ལུང་དུ་དགོན་པ་བཏབ། མཐར་དགུང་ལོ་རེ་གཅིག་ས་ཕོ་
སྤྲེལ་ལོ་དབྱར་ཟླ་ར་བའི་ཉི་ཤུ་བརྒྱད་ལ་གཟུགས་སྐུའི་སྣང་བ་་་་་
བསྡུས་ནས་མྱ་ངན་ལས་འདའ་བའི་ཚུལ་བསྟན། གདུང་གདན་
དྲངས་པའི་ཚེ་འཇའ་འོད་ཀྱི་གུར་དང༌། ཞུགས་ལ་འབུལ་ཤིང་
རློན་པ་མང་དུ་བརྩིགས་ནའང་དུ་བ་མེད་ཅིང་དྲི་བཟང་གིས་་་་་
ལུང་པར་ཁྱབ་པ་དང་། མེ་ལྕེ་ལ་རྣམ་པ་སྣ་ཚོགས་ཀྱི་གཟུགས་
བརྙན་ཤར་བ་སོགས་ངོ་མཚར་བའི་རྟགས་མཚན་བྱུང་བ་དེ་ཕྱིས་
སུ་ཉེར་བརྒྱད་ཀྱི་དུས་མཆོད་ཀྱི་ཚེ་ཡང་དེ་ལྟར་མཇལ་རྒྱུ་བྱུང་་་་་
ཞིང༌། ཞལ་ཆེམས་ལ་ཡང་གསོལ་བ་གང་གིས་བ ཏབ་ན་བྱིན་
རླབས་འབྱུང་བར་གསུངས་སོ། །
3



གཙང་པ་རྒྱ་རས་པ་ཡེ་ཤེས་རྡོ་རྗེའི་
རྣམ་ཐར།
རྗེ་བཙུན་གླིང་ཆེན་པའི་སློབ་མ་ཉམས་རྟོགས་དང་ལྡན་པའི་
རྣལ་འབྱོར་ཕོ་མོ་མང་དུ་བྱོན་པའི་ནང་ནས་ཐུགས་ཀྱི་སྲས། སློབ་
མའི་གཙོ་བོ་མཆོག་གྱུར་ཆོས་རྗེ་གཙང་པ་རྒྱ་རས་པ་ཁོ་ན་བྱོན་པ་
ཡིན་པས། དེའི་རྣམ་ཐར་མདོར་བསྡུས་ཤིག་འབྲི་ན། དེ་ལ་གཙང་
པ་རྒྱ་རས་པ་ཡེ་ཤེས་རྡོ་རྗེ་ཞེས་སྙན་གྲགས་ཀྱིས་ཕྱོགས་བཅུའི་་་་་
ཞིང་ཀུན་ཏུ་ཁྱབ་པའི་སྐྱེས་བུ་དམ་པ། འགྲོ་བ་ཇི་སྙེད་པའི་བསོད་
ནམས་དང་འཚམས་པར་སྣང་བའི་གཟུགས་ཀྱི་སྐུས། སྐྱེ་དགུ་མ་
ལུས་པ་མྱ་ངན་ལས་འདས་པའི་ལམ་ལ་འགོད་པར་མཛད་པ་པོ་་་
འདི་ནི། སྔོན་བསྐལ་པ་གྲངས་ལས་འདས་པའི་སྔ་རོལ་དུ། བཅོམ་
ལྡན་འདས་བཀོད་པའི་རྒྱལ་པོ་ཞེས་བྱ་བ་འཇིག་རྟེན་དུ་བྱུང་་་་་་་
བའི་ཚེ། སྐྱེས་བུ་ཆེན་པོ་འདི་སློང་མོ་བ་ཞིག་ཡིན་པ་དེ་སངས་
རྒྱས་ལ་མི་ཕྱེད་པའི་དངས་བས་བདག་ཉིད་ཀྱི་ལུས་འདི་བཙོང་་་་
བའི་རིན་གྱིས་ཞལ་ཟས་ཕུལ་ནས་བྱང་ཆུབ་ཏུ་ཐུགས་བསྐྱེད་པར་
མཛད། ཡང་བསྐལ་པ་མཛེས་པ་སྣང་བ་ལ་འཇིག་རྟེན་གྱི་ཁམས་
རྣམ་པར་བརྒྱན་པ་ཞེས་པར་སངས་རྒྱས་ཡོན་ཏན་མཐའ་ཡས་་་་་
རིན་པོ་ཆེ་སྣ་ཚོགས་བཀོད་པའི་རྒྱལ་པོ་ཞེས་བྱ་བ་བྱོན་ནོ། །དེའི་
135



ཚེ་ཕོ་བྲང་རྣམ་པར་དག་པ་ཅན་དུ། གླིང་བཞི་ལ་དབང་བའི་
འཁོར་ལོས་སྒྱུར་བའི་རྒྱལ་པོ་ཡུལ་འཁོར་སྲུང་གི་སྲས་ཐ་ཆུང་། བློ་
མཐའ་ཡས་གྲགས་ཞེས་བྱ་བར་གྱུར་ཏེ། སངས་རྒྱས་དགེ་སློང་གི་
དགེ་འདུན་ལ་ལོ་བྱེ་བ་ཉིད་དུ་མཆོད་པ་ཕུལ་ཏེ་ཆོས་ཉན། དེ་
ནས་ཡབ་རྒྱལ་པོས་གཞོན་ནུ་རྣམས་གང་ཐོག་མར་འཚང་རྒྱ་་་་་་་
བརྟག་ཕྱིར་རིན་པོ་ཆེའི་བུམ་པར་མིང་བྲིས་པ་བཅུག །མཆོད་པ་
ཕུལ་ནས། བཙུན་མོ་སྲས་བློན་སོགས་འཁོར་གྱི་ནང་མིང་རྣམས་
བུམ་པ་ནས་ཕྱུང་བས། མཐའ་མ་ཉིད་དུ་སྐྱེས་བུ་འདིའི་མིང་བྱུང་
བས། སྤུན་རྣམས་ན་རེ། བདག་ཅག་གིས་སེམས་ཅན་སྨིན་པར་
བྱས། སངས་རྒྱས་ཀྱི་མཛད་པ་བྱས་པའི་འོག་ཏུ་ཁྱོད་ཅི་བྱར་ཡོད་
ཅེས་པ་ལ། དེས། སངས་རྒྱས་ཆོས་རྣམས་འདི་དག་ནམ་མཁའ་
མཚུངས་ཤིང་འདྲ། །བདག་གི་ཡིད་ལ་སེམས་ཅན་ཟད་པ་མེད་
སྙམ་བགྱིད། །ཚུལ་ཁྲིམས་ཀྱིས་ནི་བདག་གི་སྨོན་ལམ་འདི་དག་
འགྱུར། །བདག་གི་སྨོན་ལམ་ཅི་འདྲ་ཐམས་ཅད་འདིར་གསོན་
ཅིག ། ཁྱོད་ཀྱི་ཚེ་ཚད་ཇི་ཙམ་པ་དང་བསྡོམས་པ་དག །ཚོགས་ཀྱི་
རྒྱལ་པོ་ཇི་སྙེད་དེ་དག་ཀུན་བསྡོམས་པ། །ཐམས་ཅད་བསྡོམས་པ་
དེ་སྙེད་བདག་གི་ཚེར་གྱུར་ཏེ། །བདག་གི་དགེ་སློང་ཚོགས་ཀྱང་དེ་
ཀུན་མ་ལུས་སྙེད། །ཅེས་སོགས་སྨྲས་ཏེ། བསྐལ་བཟང་འདིའི་རྒྱལ་
བ་མོས་པར་ལུང་བསྟན་ནོ། །
དེ་ལྟར་རིམ་གྱིས་བྱང་ཆུབ་སེམས་དཔའི་སྤྱོད་པ་རླབས་པོ་་་་
136



ཆེ་སྤྱད་དེ། རྒྱལ་བ་ལ་ལྷག་པར་བྱ་བ་བྱས། དགེ་བའི་རྩ་བ་རྣམས་
བསྐྱེད། མངོན་པར་དབང་བསྐུར་བ་ཆེན་པོ་ཐོབ་ནས། ད་ལྟའི་
འདྲེན་པ་མཉམ་མེད་ཟས་གཙང་སྲས་ཀྱི་སྤྱན་སྔར་འཕགས་པ་་་་
འཇིག་རྟེན་དབང་ཕྱུག་ཕྱག་ན་པད་དཀར་འཆང་བར་གྱུར། ཉན་
ཐོས་ཀྱིས་འདུལ་བ་བྱ་བར་དགྲ་བཅོམ་བསོད་ནམས་སྙིང་པོ་ཞེས་
བྱ་བར་སྤྲུལ། ཕོ་བྲང་ཀ་ལཱ་པར་རིགས་ལྡན་གྱི་རྒྱལ་པོ་འཇམ་
དབྱངས་གྲགས་པ་དང་ལྷ་མོ་སྒྲོལ་མའི་སྲས་པདྨ་དཀར་པོ་ཞེས་་་་
བྱ་བར་གྱུར། དེ་ནས་གངས་རིའི་ལྗོངས་འདིར་ཆོས་རྒྱལ་སྲོང་
བཙན་སྒམ་པོར་སྤྲུལ་ཏེ། བསྟན་པའི་སྒྲོན་མེ་སྦར། ཡང་འཕགས་
ཡུལ་དུ་བྱོན་པའི་སངས་རྒྱས་དངོས་ཀྱི་རྗེས་སུ་བཟུང་བའི་གྲུབ་་་་
པའི་སློབ་དཔོན་ཏིལི་པའི་བྱིན་རླབས་བརྙེས་པས་མཆོག་ཐུན་་་་
དངོས་གྲུབ་ཐོབ་སྟེ་ཕས་ཀྱི་རྒོལ་བ་འཇོམས། རང་གཞན་གྱི་སྡེ་པ་
གང་གིས་ཀྱང་འགྲན་མི་བཟོད་པའི་མཁས་གྲུབ་ཆེན་པོ་དཔལ་་་་
འཇིགས་མེད་གྲགས་པའམ་ནཱ་རོ་ཏ་པའི་སྤྲུལ་པ་རྩོད་མེད་དུ་སྐྱེ་་་
དགུ་ཡོངས་ཀྱིས་བསྒྲགས། དེ་ནས་མཁས་གྲུབ་སློབ་དཔོན་དུས་
ཞབས་པ་ཆུང་བ་དང་། ཁམས་གསུམ་གྱི་མིག་གཅིག་དྭགས་པོ་ཟླ་
འོད་གཞོན་ནུ་ལ་སོགས་པར་གྱུར་ཏེ། སེམས་ཅན་གྱི་དོན་དང་
བསྟན་པ་ལ་བྱ་བ་རྒྱ་ཆེན་པོར་མཛད་དེ། སླར་ཡང་བོད་དབུས་
གཙང་དུ་གནོད་སྦྱིན་གང་བ་བཟང་པོའི་སྐྱོང་བའི་ཉང་སྟོད་ཀྱི་་་་
ཕུ་པ་ཡིད་དུ་འོང་བར་དེར་། ཆོས་རྒྱལ་སྲོང་བཙན་གྱི་དུས་སུ་རྒྱུ་
137



ནག་ནས་ཇོ་བོ་ཡིད་བཞིན་ནོར་བུའི་སྐུ་སྤྱན་འདྲེན་པའི་གྱད་ལྷ་་་
དགའ་དང་ཀླུ་དགའ་གཉིས་བྱོན་པའི་ལྷ་དགའི་དབོན་སྲས་རིམ་་
པར་བྱུང༌། ཁྲི་སྲོང་ལྡེའུ་བཙན་གྱི་དུས་སུ་རྒྱུ་སང་ཤི་དང་གསལ་
སྣང་གཉིས་ལས་སང་ཤིའི་ཚ་བོ་རྒྱ་འཇམ་དཔལ་གསང་བ་དང་།
བསྟན་པ་ཕྱི་དར་གྱི་སྐབས་སུ། རྒྱ་བརྩོན་འགྲུས་སེང་གེ་དེའི་
དབོན་སྲས་ལས་བརྒྱུད་པའི་རྒྱ་ཁྱིམ་བདག་རྒྱ་ཟུར་པོ་ཚབ་པེ་་་་་་་
ཞེས་པ་དང་ཡང་མཚན་གཞན་བསོད་སྟག་ཞུ་བ་དང༌། ཁྱིམ་
བདག་མོ་མར་བཟའ་དར་སྐྱིད་གཉིས་ཀྱི་སྲས་སུ་རབ་བྱུང་གསུམ་
པའི་ལྕགས་འབྲུག་ལོར་ལྷུམས་སུ་ཞུགས། དེ་སྐབས་ཡུམ་གྱི་མནལ་
ལམ་དུ་ཁྱེའུ་དཀར་པོ་རབ་ཏུ་མཛེས་པ་རི་དྭགས་ཀྱི་པགས་ཕྲག་་་
པར་འ ཕྱངས། ཕྱག་གཡས་པའི་ཕྱག་མཐིལ་ལས་བསིལ་རྒྱུན་
འབབས་པ། གཡོན་པས་པད་དཀར་ཐོག་པ་ཞིག་དཀུ་གཡས་པ་
ལས་ཞུགས་པར་རྨིས། དེ་ནས་བཟུང་ཡུམ་གྱི་སྐུ་ལུས་སྔར་ལས་
བདེ་བར་གནས་པར་གྱུར། ལྕགས་མོ་སྦྲུལ་གྱི་ལོ་དབྱར་ར་བར་
བཀྲ་ཤིས་པའི་ལྟས་དང་བཅས་སྐུ་བལྟམས། དེ་ཡང་འཇའ་ཚོན་
མདངས་ཅན་གྱི་དྲ་བ་ལྟ་བུའི་བར་མཚམས་མེད་པར་དཀྲིས་པའི་
གང་བུ་ཞིག་བྱུང་བར་ཡུམ་སྐྲག་ཏེ་དོར། སྲས་བདུན་ཡོད་པའི་ཐ་
ཆུང་ཡིན། གཅེན་ལྷ་གཉེན་ལ་ལོ་རྒྱུས་བཤད། མྱུར་སྐབས་ཀྱིས་
ཡོང་ནས་བལྟས་པས་སྦྲ་ཤུལ་ན་བྱ་རྒོད་ལྡིང་ཞིང་འདུག །དེར་
ཕྱིན་པས་གོང་བུ་དེ་བརྡོལ་ཁྱེའུ་མཛེས་ཤིང་ཡིད་དུ་འོང་བ་ཞིག་་་
138



བྱ་རྒོད་ཀྱི་གཤོག་པའི་རུམ་ན་གནས་པ་མཐོང་བས་དགའ་བ་་་་་
དང་གུས་པ་སྐྱེས། བྱ་རྒོད་དེ་སློབ་དཔོན་ལྭ་བ་པ་ཡིན་ཞེས་གྲགས།
གཅེས་པར་སྐྱེད་བསྲིང་བོན་ཅིག་ལ་བསྲུང་དུ་བཅོལ། དེས་མཚན་
གཡུང་དྲུང་དཔལ་ཞེས་བཏགས། བྱིས་པ་རྣམས་དང་ལྷན་ཅིག །
རྒྱ་གྲོང་དང་ཉེ་བར་རྡོ་ལེབ་གྲུ་བཞི་ལ་རྩེད་མོ་བྱེད་པའི་ཚེ་ཆོས་་་
འཆད་ཚུལ་མཛད། ཞབས་ཟུང་གི་རྗེས་གསལ་བར་བཀོད་དོ། །དེ་
པདྨ་སམྦྷ་བའི་ལུང་བསྟན་དུ། ས་རལ་ཞེས་བྱའི་ལུང་གསུམ་
མདོར། །ནོར་བུ་འཛིན་པའི་སྤྲུལ་བ་འབྱུང་། །ཕ་བོང་ཤོ་འདྲའི་ཁ་
ནས་ཆོས་འཆད་རྩོམ། །ཞེས་པ་ལྟར་རོ། །དེ་ནས་དགུང་ལོ་བཞིར་
ལོན་པ་དང་ཡི་གེ་འབྲི་ཀློག་སོགས་སློབ་དཔོན་མཁར་ལུང་པ་་་་་་
ལས་བསླབ། དགུང་ལོ་བརྒྱད་ལ་མ་ཡུམ་ཡེ་ཤེས་ཌ་ཀིར་འདུག་པ་
དེ་གཤེགས། གཅེན་སྐལ་ལྡན་བྱ་བས་དགུང་ལོ་བཅུ་གཉིས་ཐོག་
སློབ་དཔོན་མཁར་ལུང་པ་དང༌། དགེ་བཤེས་རྟ་ཐང་པ་བསྟེན།
གཙུག་ཕུད་བྲེགས། དགེ་བསྙེན་གྱི་སྡོམ་པ་བཞེས། ཤེས་རབ་
བདུད་རྩིའི་འཁོར་ལོ་མཚན་གསོལ། ཟང་དཀར་ལོ་ཙཱའི་ལུགས་ཀྱི་
བདེ་མཆོག་དབང་བཞི་དང་ཐེག་བསྡུས། ས་སྡེ་ལྔ། མངོན་པ། ཡོ་
གའི་གཞུང་དང༌། ཞི་བྱེད་སོགས་གསན་ནས་གྲྭ་སྐོར་མཛད།
མཁར་ལུང་པ་ལས་ཚད་མ་དང་དབུ་མ་གསན། སྒྱུ་འཕྲུལ་མདོ་
རྒྱུད་སོགས་སྦྱངས། སློབ་དཔོན་འཁོར་རེ་བ་ལ་དབུ་མ་རིགས་
པའི་ཚོགས་དྲུག་མཁས་པར་བསླབས། རྫོགས་ཆེན་སེམས་ཕྱོགས་
139



ཀྱང་གསན། དགེ་བཤེས་གཙང་ཚར་ལ་སྒྱུ་འཕྲུལ་དང་ཐུགས་རྗེ་
ཆེན་པོ་གཏེར་མ་གསན། ལྷན་གྱི་སོ་དར་མ་སེང་གེ་ལ་བྱང་ཆུབ་
སེམས་སྡོམ་ནོས། ཤེར་ཕྱིན། སྡུད་པ། སྤྱོད་འཇུག་སོགས་གསན།
ཁུ་ལུང་གི་ལྷ་རྗེ་ཀུན་དགའ་རྒྱལ་མཚན་ལས་བི་མ་ལུགས་ཀྱི་་་་་་་
མཚན་བརྗོད་སྦྱངས། འོམ་ཐང་སློབ་དཔོན་འདུལ་ལས་ཐུགས་རྗེ་
ཆེན་པོ་ཇོ་ལུགས་གསན། དེ་ལྟར་ལོ་བཅུ་གཅིག་ཏུ་སྦྱངས་པ་
མཛད་ནས། གཞན་དོན་ལ་ཡང་འཆད་སྤེལ་མཛད་པས་མཁས་
པས་ལུང་རིགས་ཀྱིས་དཔྱད་ཏེ་རྗེས་སུ་ཡི་རང་འབུལ་བ་དང་་་་
མངོན་པར་བསྟོད་དོ། །
དེ་ལྟར་ཐོས་བསམ་ལ་ཡུན་རིང་འབད་པས་ཤེས་རབ་ཕུན་་་
སུམ་ཚོགས་པར་གྱུར་མོད་ད་ནི་བསམ་གཏན་ལ་ནན་ཏན་བྱ་་་་་
དགོངས་ནས། འཁྲུངས་ཡུལ་དུ་དབེན་པའི་རི་ཕུག་ར་བཟུང་ཞེས་
པར་སྒོམ་སྒྲུབ་ལ་བརྩོན་པའི་ཚེ། གྲུབ་ཐོབ་གླིང་ཆེན་རས་པ་ཉེ་
ལོགས་སུ་ཕེབས་པ་གསན་ནས་མཇལ། ཆོས་ཟབ་རྒྱས་ཀྱི་འབེལ་
གཏམ་མཛད་པས། ལས་སད་ཅིང་དགྱེས། དེ་ནས་དབུས་སུ་བྱོན་
ཇོ་བོ་ཤཱཀྱ་མུ་ནེ་དང་བཅུ་གཅིག་ཞལ་མཇལ་རང་གཞན་གྱི་དོན་་་
རྒྱ་ཆེན་པོ་འགྲུབ་པའི་ཐུགས་སྨོན་གནང་། སྣ་ཕུར་གྲུབ་ཐོབ་ཆེན་
པོ་གླིང་གི་མདུན་དུ་བྱོན། རྗེ་གླིང་རས་མཇལ་བས་མི་ཕྱེད་པའི་
དད་པ་སྐྱེས། དབུ་མ་ལུགས་ཀྱི་སེམས་བསྐྱེད་ཀྱི་སྡོམ་པ་བླང་།
མཚན་ཡེ་ཤེས་རྡོ་རྗེ་ཞེས་གསོལ། དེ་ནས་སློབ་དཔོན་ནག་པོ་པའི་
140



ལུགས་ཀྱི་བདེ་མཆོག་ལྷ་དྲུག་ཅུ་རྩ་གཉིས་དང་། མི་ཏྲི་ལུགས་ཀྱི་
འཁོར་ལོ་སྡོམ་པ་ལྷ་བཅུ་གསུམ་མའི་དབང་བཞི་རྫོགས་པ་་་་་་་་
གནང་། དཔལ་ནཱ་རོ་པ་ཆེན་པོའི་གསུང་རྒྱུད་སྡེ་ཐམས་ཅད་ཀྱི་
སྙིང་པོ་མཐར་ཐུག་པ། གདུལ་བྱ་དབང་རྣོན་འཁོར་བ་ལས་
བསྒྲལ་ཏེ། ཡེ་ཤེས་ཀྱི་སར་ཚེ་འདི་ཉིད་ལ་འཇོག་པའི་མན་ངག །
བསྲེ་འཕོའི་ཁྲིད་ཞུས། ཞག་བདུན་ནས་རས་ཐུབ་པ་དང་། ཏིང་ངེ་
འཛིན་དཔག་ཏུ་མེད་པ་སྐྱེས། རྗེ་ཡང་ཐུགས་ཤིན་ཏུ་མཉེས།
གདམས་པའི་ལྷག་མ་གསན་ནས། དག་སྦྱར་མཛད་དེ་སྒོམ་པས་
ཡ་མ་ཟུང་གི་རྫུ་འཕྲུལ་འཕུར་བ་དང༌། ས་འོག་འཛུལ་ཉི་ཟེར་ལ་
རས་གོས་འགེལ་བ་དང་། རླུང་ཕྱི་ནང་བསྲེ་ནུས་པ་དང་། རྩིག་པ་
དང་རི་བོ་ལ་ཐོགས་མེད་རྒྱུ་བ་དང༌། ཆུ་ལ་མི་བྱིང་བ་སོགས་ཡོན་
ཏན་མཐའ་ཡས་པ་བྱུང་སྟེ་རྗེ་བཙུན་ལ་ཞུས་པས། བཤད་ཚོད་
དང་མཐུན་པའི་ཡོན་ཏན་བྱུང་འདུག །རྗེ་བཙུན་མི་ལ་རས་པར་
ཡང་འདི་འདྲ་བྱུང་བ་ཡིན། ངོ་མཚར་ཆེ་གསུངས། དེ་ནས་ཡང་
སྒོམ་པས་སྔར་གྱི་ཡོན་ཏན་ཀུན་ཤུན་པ་བཞིན་སོང་། དེ་ཁོ་ན་
ཉིད་མངོན་དུ་གྱུར་པའི་རྟོགས་པ་སྐྱེས་ཏེ། རྗེ་ལ་ཞུས་པས། སེམས་
རྟོགས་པ་བྱ་བ་དེ་ཡིན། རྟོགས་པ་གཤའ་མ་ཞིག་ད་སྟེ་ལོ་ལྔ་ན་
འབྱུང་གསུངས། ཡང་རྗེ་གླིང་གི་མདུན་ནས་ནག་པོ་པའི་ཆོས་
དྲུག་དང་། མི་ཏྲི་པའི་སྒྲུབ་དཀྱིལ་རབ་གནས་སྦྱིན་སྲེག་གི་གཞུང་
འགྲེལ། དགྱེས་རྡོར་གྱི་དབང་སྒྲུབ་ཐབས། རཱ་ལོ་ནས་བརྒྱུད་པའི་



འཇིགས་བྱེད་ཆོས་སྐོར། སློབ་དཔོན་ལས་ཀྱི་རྡོ་རྗེའི་ལུགས་ཀྱི་
ཕྱག་རྡོར་ལྷ་ཉེར་ལྔ་པ་དང༌། བཅུ་གསུམ་མའི་དབང་བཞི་རྫོགས།
གསང་བ་བསྟན་པའི་རྒྱུད་ཀྱི་བཤད་པ། ཞི་རྒྱས་དབང་དྲག་གི་
ལས་སྒྲུབ་ཐབས་རྣམས་དང༌། ཤ་བ་རིའི་ལུགས་ཀྱི་ཕག་མོ་ལྷན་
ཅིག་སྐྱེས་མ་ཞལ་གཉིས་མའི་བྱིན་རླབས་དང་། སྒྲུབ་པའི་ཐབས་
གྲུབ་པ་སྡེ་བདུན། སྙིང་པོ་སྐོར་དྲུག །ཡིད་ལ་མི་བྱེད་པའི་ཆོས་
སྐོར་ཉེར་ལྔ། རྟོགས་བརྗོད་གསེར་ཕྲེང་། དམངས་དོ་ཧ། དེའི་ཊཱི་
ཀ་རྗེ་ཉིད་ཀྱིས་མཛད་པ། བསམ་གཏན་ཐུན་འཇོག །བསམ་གྱིས་
མི་ཁྱབ་པ་ཐོགས་བབས་ལ་སོགས་པ་ཕྱག་རྒྱ་ཆེན་པོའི་ཆོས་སྐོར་་་
ཀུན་གསན། དེ་ནས་དཔལ་འཁོར་ལོ་སྡོམ་པ་རྩ་བའི་རྒྱུད་ཉུང་ངུ་
དང་། བརྟག་གཉིས། མཚན་ཡང་དག་པར་བརྗོད་པ་རྣམས་ཀྱི་
འགྲེལ་བཤད། གྲུབ་པའི་དབང་ཕྱུག་ཉིད་ཀྱིས་མཛད་པ་རྣམས་ལ་
གསན་སྦྱོང་མཛད། གཞན་ཡང་རྗེ་རས་ཆུང་པའི་ཕྱོགས་ནས་
བརྒྱུད་པ་དང་། ཕྱག་ཆེན་རྗེ་དྭགས་པོ་ནས་བརྒྱུད་པ་དང་།
མགོན་པོ་མངོན་བྱུང་གི་རྒྱུད་བཤད་པ་སོགས་དང་། སྤྱོད་འཇུག་
ཀྱང་གསན་ནོ། ། །
མདོར་ན་གསང་སྔགས་ཀྱི་རྒྱུད་བཤད་བསྐྱེད་རྫོགས་ཀྱི་མན་་
ངག་མ་ལུས་པ་གསན། དེའི་ཚེ་ཤེས་རབ་ཅན་དུ་གྲགས་པ་དང་།
རིག་གནས་ལ་མཁས་ཤིང་དྲེགས་པའི་སྟོན་པ་འགའ་རྩོད་པས་་་་
ཕམ་པར་བྱས་པས་ཕྱོགས་ཀུན་ཏུ་བློ་གྲོས་ཆེ་བའི་གྲགས་པས་་་་་་
142



ཁྱབ། སྐབས་ཤིག་ཏུ་བླ་མས་ངས་དམ་བཅའ་ཞིག་བྱ་ཡི། ཁྱོད་ཀྱིས་
བགྲོ་གླེང་ཞིག་ཐོངས་གསུངས་པས། དེ་མི་རུང༌། བླ་མ་ལ་ཐལ་
འགྱུར་ཕོག་ན་མི་རུང་ཞུས་པས། གནང་བ་སྦྱིན་གསུངས། འོ་ན་
ཆོས་སྐུའི་མཚན་ཉིད་ཅིག་འཇོག་པ་ཞུ་ཞུས་པས། སྐྱེ་འགག་
གནས་གསུམ་དང་བྲལ་བ་ཡིན་གསུངས། ནམ་མཁའ་ཡང་ཆོས་
སྐུར་ཐལ་ལོ་ཞུས་པས། ལན་གནང་བའི་ས་མེད་ནས་མཉེས། དེས་
གྲགས་པའང་ཆེས་ཆེ་བར་གྱུར། ཡང་སྐབས་ཤིག་ཏུ་བླ་མས་
སེམས་ལ་ཤར་བའི་དབྱང ས་ ཤིག་ལོ ང ས་དང་གསུང ས་པར།
མགུར་ལ་སྔ་བ། ཞེ་བཅད་གུ་མ་འདི་བཞེངས། །
ན་མོ་རིན་པོ་ཆེ། བདག་ཕྱིས་ཀྱི་རྣམ་འབྱོར་རྒྱ་རས་འདི། །
རྒྱལ་ཁམས་ཕྱོགས་མེད་སྐོར་ལགས་པས། །གཞན་སྐྱོན་མཐོང་བས་
རང་སྐྱོན་ཚོར། །རང་སྐྱོན་སྒོ་རུ་མི་འདོན་རེ། །ཞེས་པ་སོགས་ཕུལ་
བས་དགྱེས་ཏེ་ཁྱོད་འགྲོ་དོན་རྒྱ་ཆེན་པོ་གྲུབ་པ་ཞིག་ཡོང་་་་་་་་་
གསུངས་པ་དང༌། ཁྱོད་རྣམས་ཀྱིས་རྒྱ་སྟོན་ལ་མ་འགྲན། འདི་སྐལ་
བཟང་གི་སངས་རྒྱས་མོས་པ་ཡིན་ཞེས་མཛད་པ་མཐར་འདོན་་་་་
རྒྱལ་བར་འགྱུར་བར་ལུང་བསྟན་ཐོབ། དེར་མཆོད་ཁང་བརྩིགས་
པའི་ཚེ། གྲྭ་པ་ཕྱོགས་སུ་འགྲོ་བ་དང༌། མཚམས་བྱེད་པ་ལ་གསེར་
ཞོ་རེའི་ཆད་པ་འ དུག་པ་ཕུལ་ནས་ཡིག་མཚམས་བྱེད་པར་ཞུས་་་
པས་གནང་བ་ཐོབ། དེར་ཐུགས་བསམ་ལ། བླ་མ་མ་མཉེས་ན་
གདམས་ངག་གིས་ཅི་བྱེད་བྱས། བླ་མའི་སྤྱན་སྔར་བུ་རམ་སྡེར་མ་
1.13



གང་ཁྱེར་ནས་བཤགས་པ་ཕུལ་བས། ཆོས་གོ་བྱ་བ་དེ་འདྲ་ཡིན་
གསུངས་ནས་མཉེས། དེར་ཟླ་བ་ལྔར་ལས་བྱས་ཐུགས་དམ་ལ་
བོགས་ཐོན། མཆོད་ཁང་ཚར་བ་དང༌། གདམས་ངག་རྫོགས་པར་
ཞུས། རྗེའི་བསྟན་བཅོས་ཚང་མ་ཡི་གེར་བཀོད་ནས། གཞུང་སྤྲེའུ་
ཞིང་དུ་བྱོན། རྡོ་རྗེ་འཛིན་པ་ཆེན་པོ་རྔོག་རིན་པོ་ཆེ་ཀུན་དགའ་
དང་། རྡོ་རྗེ་སེང་གེ་གཉིས་ལ། དགྱེས་རྡོར་དང་བདག་མེད་མ། མ་
ཧཱ་མཱ་ཡཱ། རྡོ་རྗེ་གདན་བཞི། འཇམ་དཔལ་གསང་ལྡན་ལ་སོགས་
པའི་དབང་གསན་པ་དང་། རྩ་བཤད་ཆ་མཐུན་གྱི་རྒྱུད་བརྟག་
གཉིས། བཤད་རྒྱུད་ཐུན་མོང་མ་ཡིན་པ་གུར་དང་། བཤད་རྒྱུད་
ཐུན་མོང་བ་སམྦུ་ཊ། མ་ཧཱ་མཱ་ཡཱའི་རྒྱུད་རྡོ་རྗེ་གདན་བཞི་སློབ་
དཔོན་སྒེག་པའི་རྡོ་རྗེའི་ལུགས་ཀྱི་མཚན་བརྗོད་ཀྱི་བཤད་པ་་་་་་
གསན་པས་ལན་གཅིག་གིས་ཐུགས་སུ་ཆུད། དཀའ་བའི་གནས་
རྣམ ས ་རྟོགས་པ ས་ནཱ་རོ་པ ཎ་ཆེན་གྱི་སྤྲུལ་བ འོ་ཞེས་གྲགས།
གཞན་དཀྱིལ་འཁོར་བདུན་གྱི་སྒྲུབ་དཀྱིལ་དང་རྣམ་བཤད། རབ་
གནས། སྦྱིན་སྲེག་ལས་ཚོགས་ཕྲན་བུ་དང་བཅས་པ། དགྱེས་རྡོར་
གྱི་རྫོགས་རིམ་བསྲེ་འཕོ། མ་ཧཱ་མཱ་ཡཱའི་རྫོགས་རིམ་དབྱིབས་རྣལ་
འབྱོར་གསུམ་ལ་སོགས་པ་ཟབ་ཆོས་ཀྱི་སྐོར། གུར་ལེའུ་བཅོ་ལྔ་པ་
ནས་བཤད་པའི་མགོན་པོ་ཕྱག་གཉིས་པ་དང༌། དཔལ་ལྷ་མོའི་
རྒྱུད། ནཱ་རོ་པའི་རྒྱ་གཞུང་ལས་བཞིའི་སྒྲུབ་ཐབས་སྐོར་རྣམས་
གསན་ཅིང་། བསྐྱེད་རྫོགས་ཀྱི་ཕྱག་ལེན་འཁྲུལ་བ་མེད་པར་
144



ལོབས། ངེས་པ་མ་ལུས་པ་ཁོང་དུ་ཆུད་དེ། སླར་སྣ་ཕུར་བྱོན། དེ་
ལྟར་གཞུང་དང་རྗེ་བཙུན་གྱི་དྲུང་དུ་སྔ་རྗེས་ལོ་ངོ་དྲུག་བཞུགས།
དགུང་ལོ་ཉེར་བརྒྱད་ཐོག །སྒོམ་དུ་འགྲོ་བར་ཞུས་པར། འབྲུག་
དང་ར་ལུང་འཛིན་པའི་ལུང་བསྟན། ལྷོ་བྲག་མཁར་ཆུར་འགྲོ་བ་
ནན་གྱིས་ཞུས་པས། རྗེའི་ཞལ་ནས། ཇོ་བོ་ནཱ་རོ་པས་སྡེ་སྣོད་
ཐམས་ཅད་ཀྱི་སྦས་པའི་དོན་གཟིགས་ནས་འདོམས་པ་རོ་སྙོམས་་
སྐོར་དྲུག་གི་མན་ངག །ཏི་ཕུ་གསང་སྔགས་སྡོང་པོ་ལས་རས་ཆུང་
པས་རྫོགས་པ་གསན་པའི་མཐར། ཏི་ཕུས་གསུངས་ནས། སྤྱིར་
རྒྱུད་སྡེ་འོ་མའི་རྒྱ་མཚོ་དང་འདྲ་བའི་ནང་ནས་གདམས་ངག་་་་་
མར་གྱི་ཉིང་ཁུ་འདི་ལྟ་བུ་གབ་ནས་ཡོད། པཎྜི་ཏ་རྣམས་ཀྱིས་ལོང་
གཏམ་གྱི་ཚུལ་དུ་བཤད། གྲུབ་ཐོབ་རྣམས་ཀྱི་ཁོང་སྙིང་ལྟ་བུ། དུར་
ཁྲོད་འགྲིམ་པའི་རྣལ་འབྱོར་པ་དག་གི་གོ་ཆ། ཀུ་སཱ་ལིའི་སྨན་སྦྱོར།
རྗེ་ནཱ་རོ་པ་མིན་པ་གཞན་ལ་མེད་པའི་ཁྱད་ཆོས་འདི་ཁྱོད་ལ་་་་་་་
བསྟན་པ་ཡིན། ཁྱོད་ཀྱིས་ད་ལྟ་བསྟན་པའི་དུས་མིན། བོད་ཡུལ་གྱི་
བྲག་ཁྲོ་བོ་འདྲ་བ་མཁའ་འགྲོ་འདུ་བའི་གནས་ཤིག་ཏུ་མཁའ་་་་་
འགྲོ་དང་ལྷ་འདྲེ་ཐམས་ཅད་ལ་གཏད་གཉེར་གྱིས། མི་རབས་
གསུམ་གྱི་འོག་ཏུ་སྣོད་དང་ལྡན་པའི་གང་ཟག་ལེན་དུ་འོང་བས་་་
དེའི་ལག་ཏུ་གཏོད་ཅིག་ཅེས་སྨོན་ལམ་རྒྱ་ཆེན་པོ་ཐོབ་ལ་གཏེར་་་
དུ་སྦོས། ཞེས་བཀའ་རྒྱས་བཏབ་པ་བཞིན། རས་ཆུང་པས་ལྷོ་བྲག་
མཁར་ཆུ་དེ་ཝི་ཀོ་ཊིར་གཏེར་དུ་སྦས་ཏེ། མི་རབས་གསུམ་གྱི་འོག་
145



རོལ་དུ། །སྐལ་ལྡན་ནམ་མཁའི་གོས་ཅན་དང༌། །སྙིང་རྗེའི་མེ་ཏོག་
ཐོད་ཅན་ལ། །གདམས་ངག་མར་གྱི་ཡང་སྙིང་སྦྱིན། །དེ་ཡི་ཆོས་
སྐྱོང་སྲུང་མ་ཡིས། །འཁོར་དང་ལོངས་སྤྱོད་མང་པོ་སྤེལ། །ཞེས་
གསུངས་པའི་མི་རབས་གསུམ་སོང་བས་ཁྱེད་ཀྱིས་གཏེར་དེ་ཐོན་་
གསུངས་ཏེ། དེའི་ཁ་བྱང་རྗེ་བཙུན་རས་ཆུང་པའི་ཕྱག་བྲིས་སུམ་
པ་ལ་གཏད། སུམ་པས་རྗེ་གླིང་ལ་གཏད་པའང་གནང་ཞིང་། ཏི་
ཕུས་མཛད་པ་སོགས་རོ་སྙོམས་ཀྱི་གཞུང་ཐོར་བུ་དང་། ཞལ་
གདམས་ཕྲན་བུའང་གནང་ངོ། །དེར་བླ་མ་ལ་ཕྱག་ཕུལ་ནས་བྱོན།
བླ་མ་རྔོག་པ་རྡོ་རྗེ་སེང་གེ་ཆོས་འཁོར་མཛད་པའི་གྲལ་དུ་རེ་
ཞིག་བཞུགས། མཁར་ཆུར་བྱོན་ལམ་དུ་རྗེ་བཙུན་གཤེགས་པ་ཐོས་
པས། ཐུགས་མྱ་ངན་དང་སྐྱོ་ཤས་དྲག་པོའི་སྒོ་ནས་སྣ་ཕུར་བྱོན།
དགོངས་རྫོགས་བསྒྲུབས། གདུང་རྟེན་བཞེངས་པ་སོགས་ཚར་
ནས་བྱར་སྒོམ་དང་། ཤེར་ཡེས་སོགས་ཞབས་འབྲིང་བ་དྲུག་དང་
བཅས་མཁར་ཆུར་བྱོན། དེ་སྐབས་འཚོ་བས་འཕོངས། ལྷགས་པས་
མནར་བས་ལུས་ཀྱི་མདངས་ཀྱང་ཤོར། ཡུལ་མི་རྣམས་ཀྱིས་འདྲེ་
མོ་སྤུན་བདུན་ཞེས་འབོད། དེར་ལོ་གསུམ་འདག་སྦྱར་བྱས་ནས་
བསྒོམས། ཇོ་བོ་ཀུན་དགའ་སྒྲ་ཞེས་པས་འཚོ་བ་ཕུལ། ཕྱེ་བྲེ་གསུམ་
གྱིས་ཟླ་རེའི་འཚོ་བ་བྱས། འཁོར་རྣམས་ལོག །རེ་ཞིག་ན་སྟུན་དྲག་
པོས་ཟིན་པས་བདེ་བ་མ་བྱུང་། འཆི་ལྟས་དང་ཆོ་འཕྲུལ་སྣ་ཚོགས་
འཆར། ལོ་གསུམ་པའི་ནང་དུ་གནོད་སྦྱིན་དང་གྲུལ་བུམ་དང་། ལྟོ་
146



འཕྱེ་ཤ་ཟ། ཡི་དྭགས་སྲིན་པོ་སོགས་འཇིགས་བྱེད་དྲག་པོའི་
གཟུགས་ཅན་འ དུས་ཏེ་འཇིགས་པའི་སྒྲ་བསྒྲགས། རྣོ་བའི་མཚོན་
འཕེན། ཆོས་སྐྱོང་མགོན་པོས་སྐྱོགས་རྒྱག །ལྷ་མོ་ནག་མོས་ལྷ་
འདྲེའི་དམག་གཡོས། མི་རེང་དམར་པོས་མདའ་འཕེན། རྒྱབ་ཅིག་
སོད་ཅིག་ཟེར། སྐབས་རེར་ཤིང་ནགས་ཐམས་ཅད་བགད། སྐབས་
རེ་འགུལ་ཁྱོམ་ལྡོག་སྟེ་བྲག་རི་ཉིལ་ཉིལ་གྱིས་ཞིག །རེས་འགའ་
མགོ་བརྙན་སྣ་ཚོགས་ཅན་དུ་སོང་ནས་མཚོན་ཆ་འཕེན་པ་སོགས་
བྱུང་ཡང་། བདུད་སྡེ་འཇོམས་པའི་ཏིང་ངེ་འཛིན་ལ་བཞུགས།
བར་ཆད་ལམ་དུ་ཁྱེར། རྗེ་གྲུབ་ཐོབ་ཆེན་པོ་དྲན་པའི་གདུང་
ཤུགས་དྲག་པོ་བྱུང་ནས་གསོལ་བ་བཏབ་པས། དངོས་སུ་བྱོན་
ནས་བྱིན་གྱིས་རླབས་སོ་སྙམ་པ་ཞིག་བྱུང་བའི་མོད་ལ་ཕྱག་རྒྱ་་་་
ཆེན་པོའི་རྟོགས་པ་ནམ་མཁའ་ལ་མདུང་བསྐོར་བ་བཞིན་དུ་་་་་་
སོང་། བར་ཆད་དེ་ཐམས་ཅད་དངོས་གྲུབ་ཀྱི་སྣ་འདྲེན་དུ་གྱུར།
ཐུན་མོང་དང་མཆོག་གི་དངོས་གྲུབ་ཐོབ། བདུད་རིགས་དེ་ཐམས་
ཅད་དམ་ལ་ཐོགས་ནས་ཆོས་སྐྱོང་དུ་སོང་། བར་ཆད་ཆེ་དུས་དེར་
ཆོས་སྐྱོང་ཡང་དགྲ་རུ་ལངས། ད་ལྟ་བདུད་ཀྱང་དཔལ་དུ་ཤར་
གསུངས། དེ་ནས་བསྒོམས་པས། རྗེ་གྲུབ་ཐོབ་ཆེན་པོ་མནལ་ལམ་
དུ་བྱོན་ནས། གདམས་ངག་འདི་ལྟ་བུ་ཞིག་སྒོམས་དང་གཏེར་
ཐོན་པའི་རྟགས་ཡོང་བས་སེམས་ཅན་ལ་ཕན་ཐོགས་པར་འདུག་་་
གོ་གསུངས།
1 47



སྐབས་ཤིག་ཏུ་མནལ་ལམ་དུ་མི་དཀར་པོ་མདའ་དར་ཐོགས་
པ་ཞིག་གིས། ཁྱེད་ནཱ་རོ་པ་ཡིན་པ་དེ་མ་དྲན་ནམ། ཁྱེད་ཀྱི་
གདམས་ངག་རོ་སྙོམས་སྐོར་དྲུག་ཅེས་རྒྱུད་སྡེ་དུ་མའི་བཅུད་་་་་་་
བསྡུས་པ་དེ་བྲག་འདིའི་ལོགས་ལ་ཡོད་དོ་ཟེར་མདའ་དེ་བྲག་ལ་་་
བཙུགས་པ་དང་སད། དེ་ནས་བྲག་དེ་ལས་གཏེར་བཏོན། དཔེ་
ཚང་བར་བྲིས། མ་དཔེ་རྣམས་སླར་གཏེར་དུ་སྦས། སྙོན་ཁའི་ཀླུ་
བཙན་སོགས་གཏེར་སྲུངས་ལ་གཏད་དོ། །དེ་ར་རྫི་གཞོན་ནུ་ཞིག་
ལ་མ་ནམ་བཞི་སྐོར་གནང་སྟེ་རྟག་ཏུ་ཁ་ཏོན་དུ་གྱིས་ཤིང་མོས་་་་
གུས་བྱས་པས་གྲུབ་པ་ཐོབ་པའི་རྟགས་སྣ་ཚོགས་སྟོན་པའི། དམ་
པ་ར་ཞིག་པ་ཟེར་བའི་གྲུབ་ཐོབ་དེ་ཡིན་ནོ། །
དེ་ནས་འདག་འབྱར་གྲོལ། ཀུན་དགའ་སྨྲ་སོགས་ལ་ཆོས་
དྲུག་དང་འཁོར་ལོ་སྡོམ་པ་ལྷ་བཅུ་གསུམ་གྱི་བུམ་དབང་གནང་།
དེ་ནས་ཕྱོགས་ནས་བྱུང་བའི་འབུལ་བའི་ཚོགས་བསྣམས་ཏེ་སྣ་་་་་
ཕུར་བྱོན། གྲུབ་ཐོབ་ཆེན་པོའི་དུས་མཆོད་ཀྱི་རྐྱེན་དུ་སྦྱར། ཁ་རག་
ཏུ། ཁ་རག་སྨན་བཙུན་གྱིས་ཆོས་ཞུས་ཏེ་བཀའ་འབངས་སུ་
བཅུག །དགོན་པ་བཏབ། རྗེ་དུས་གསུམ་མཁྱེན་པ་དང་མཇལ་
ནས་གསུངས་གླེང་མཛད་པས་རྗེ་དབུ་སེ་བ་ཤིན་ཏུ་ཐུགས་མཉེས་
ཤིང་ཐབས་ལམ་གྱི་གདམས་པ་གསན། སྲི་ཞུ་རྒྱ་ཆེར་མཛད།
འཇུག་ཕྲན་དུ་ཕེབས། ཇོ་བོ་ལྷས་ཕོ་བྲང་དུ་སྤྱན་དྲངས། ཆུ་བོ་
རིའི་དགོན་གནས་ཕུལ། དེ་དུས་སུ། དྲ་ཆུང་གཅིག །ཞལ་ཕོར།
148



ཅང་ཏེའུ། མེ་ཆ། རས་གཟན་གཅིག་མ་གཏོགས་ཡོ་བྱད་བདག་ཏུ་
མི་མཛད་དོ། །དེར་མཁའ་འགྲོ་མ་སེང་གེའི་གདོང་ཅན་ཡོང་ནས་
ཙ་རི་ཏྲར་འགྲོ་བར་ལུང་བསྟན་ཐེངས་གསུམ་སྐུལ། ཉི་ཟེར་ལ་
གྲུབ་ཐོབ་ཆེན་པོས་ཞལ་གཟིགས་ཏེ། བུ་རྒྱ་སྟོན་མ་འདུག་སྒོམ་དུ་
རྒྱུག་སོང་གསུངས། སྔར་རྗེ་གྲུབ་ཐོབ་ཆེན་པོས་གསུངས་ལ་གནས་
ཆེན་ཙ་རི་ཏྲ་ཞེས་རྒྱུད་སྡེ་མཐའ་དག་ནས་ལུང་བསྟན་ཞིང་་་་་་་་
འཁོར་ལོ་སྡོམ་པའི་ཕོ་བྲང་བཞུགས་པ་དེའི་གནས་ཀྱི་སྒོ་ཕྱེས་་་་་་
སྒྲུབ་པ་གྱིས་དང་མ་འོངས་པ་ན་ཁྱེད་ཀྱི་བུ་སློབ་ཀྱིས་བརྒྱུད་པ་་་་
ཟིན་པར་འདུག་ཅེས་ལུང་བསྟན་པ་དེའི་དུས་ལ་བབ་པར་མཁྱེན་
ཏེ། ལོ་གྲོ་སྐལ་ལྡན་དང་། ཞིག་པོ་སྐྱེས་མཆོག་ཇོ་ཡེས་བཅས་འབྲི་
གུང་བྱོན་ནས་སྐྱོབ་པ་དང་མཇལ། གསུང་རབ་འབེལ་གཏམ་
མཛད་པས་ཐུགས་དགྱེས་པར་གྱུར། དེ་ནས་ཕྱག་ཕྱི་རྣམས་རང་
ཡུལ་ལ་སློག །དེར་རླུང་ཐུན་གཅིག་བཟུང་སྟེ་བྱོན། དྭགས་པོ་སྒྲུམ་
ལུང་ནས་ཡར་ཕེབས་ཚེ། གཉོས་མགར་ཆོས་གསུམ་སྒར་པ་རྒྱས་
སྤྲོས་བྱས་ནས་འདུག །ཁོང་རྣམས་ཀྱིས་ཁྱེད་སུ་ཡིན་གར་འགྲོ་
ཟེར། ང་གླིང་རས་གསུས་པོ་ཆེའི་བུ་རྒྱ་རས་མིག་པོ་ཆེ་ཡིན།
གནས་ཆེན་ཙ་རི་ཏྲ་སྒོ་འབྱེད་དུ་འགྲོ་བ་ཡིན་ཞེས་གསུངས་པས།
ཁྱེད་རྟགས་ཆ་ལུགས་འདི་འདྲས་གནས་ཆེན་དུ་འགྲོ་སྤོབས་སམ།
རང་ཅག་ལྷན་དུ་འགྲོ་ཟེར་བ་ལྟར་ལྷན་དུ་ཕེབས། ཚེ་རིང་མཆེད་
ལྔས་བྱ་ཙ་ཀོ་རའི་གཟུགས་སུ་བྱས་ཏེ་ལམ་སྣ་དྲངས། ཞིང་སྐྱོང་
149



ཀུན་དགའ་གཞོན་ནུ་ཡང་བསུ་བ་ལ་བྱུང༌། བཀྲ་ཤིས་མཁའ་ལྡིང་
གི་བྲག་ཏུ་བཞུགས་སུ་གསོལ། དེར་རྒྱ་གཉོས་འགར་གསུམ་གྱིས་
ཚོགས་འཁོར་ཞིག་མཛད་པའི་གྲལ་དུ། གཉོས་ཀྱིས་བྲག་ཕུག་འདི་
རྡིབ་ན། རང་ཅག་སྒོམ་དྲན་པས་ཟིན་ནམ་ཟེར། གར་གྱིས། བར་
དོ་དང་པོ་སྦྱང་ནས་ཞག་བདུན་ནམ། བཅུ་གཅིག་གམ། ཉེར་
གཅིག་ལ་ཟིན་ཟེར། གཉོས་ཀྱིས། སྐད་ཅིག་དང་པོ་ལ་ཅི་ལྟར་ཟིན།
གཉིས་པ་ནས་ཨེ་ཟིན་ལྟ་དགོས་ཟེར། རྗེ་རྒྱ་རས་ཀྱིས། གནམ་ས་
ཆ་ལང་བརྡབས་པ་བཞིན་སོང་ཡང་། ང་སྒོམ་ལ་འདུ་འབྲལ་མེད་
གསུངས་ནས། ཨེ་མ། རང་ལ་གནས་པའི་ཡེ་ཤེས་འདི། །བླ་མའི་
དྲིན་གྱིས་རྟོགས་ལགས་པས། །སངས་རྒྱས་སྟོང་རྩ་བྱོན་ལགས་
སྦྱང་། །བློ་ཐེ་ཚོམ་ཟ་རྒྱུ་ཡང་མི་གདའོ། །ཞེས་སོགས་ཀྱི་མགུར་
བཞེངས། དེ་ནས་ཙ་རིའི་ཡུལ་སྨད་ལ་ཕེབས་པའི་ཚེ། སྦལ་པ་
གཡག་ཙམ་གྱིས་ལམ་བཀག་པ་ན། རྗེ་ཉིད་སྦལ་པའི་སྟེང་དུ་བྱོན།
ཕྱག་མཁར་གྱིས་བསྣུན་པར་གཉོས་ཀྱིས། དེ་འདྲ་མ་མཛད། ཀླུ་
འདི་ཞེ་གནག་པས་སྐུ་ཚེ་ལག་གཟན། མ་འོངས་རྗེས་འཇུག་
ལའང་གནོད་དུ་འོང་ཟེར་བར། རྒྱ་རས་ཀྱིས། ང་ཚེ་རིང་ཡང་ལྔ་
བཅུ་རྩ་གཅིག་ཡིན། །ཐུང་ཡང་ལྔ་བཅུ་རྩ་གཅིག་ཡིན། །གསུངས་
ཏེ་རྔམ་པའི་སྟོབས་ཀྱིས་བྲོ་བརྡུང་ནས་སྦལ་བ་འདམ་རྫབ་བཞིན་
བརྫིས་པས། རྡོར་གྱུར་ཏེ་ཞབས་རྗེས་དང་ཕྱག་མཁར་གྱི་རྗེས་
རྣམས་གསལ་བར་གྱུར་ནས་ཕྱག་མཆོད་ཀྱི་གནས་སུ་བཞུགས་སོ། །
150



དེ་ནས་ཅིག་ཅར་ཕུར་བྱོན་ནས། མཁའ་འགྲོ་རྡོ་ཡི་སྙིང་ཕུག་ན་
བཞུགས་པའི་ཚེ། རྡོ་རྗེ་གཡུ་སྒྲོན་མས་སྲོག་སྙིང་ཕུལ་ཏེ་བསྟན་པ་
བསྲུང་བར་ཁས་བླང་། བདེ་སྟོང་གི་ཏིང་འཛིན་རྒྱས་པའི་གྲོགས་
སུ་གྱུར། ཁེངས་ལྡན་གྱི་མཁའ་སྤྱོད་མ་འགའི་ང་རྒྱལ་གཞོམས་
ཆེད་དུ་བྲག་ལ་གསང་བའི་རྡོ་རྗེ་བསྣུན་པའི་རྗེས་བཞག །དེ་ནས་
ཕེབས་པས་སྔར་གྱི་གྲོགས་རྣམས་དང་མཇལ་བས། དེ་རིང་གི་
ཚོགས་འཁོར་ཁྱེད་ཀྱིས་གཤོམས་ཟེར། རུང་བྱས། ཞིང་སྐྱོང་གི་ཞུ་
བ་ལ་སློང་བས་ཟས་སྣ་ཚོགས་སྔར་དུ་མིང་ཙམ་ཡང་མ་ཐོས་པ་་་་་
མང་པོ་བྱུང་སྟེ་ཚོགས་གཏོང་། ལྷག་མ་སྤུངས་པས་ད་ལྷ་དཀར་རྡོ་
ཐང་དུ་གྲགས། དེ་ནས་ཕོ་བྲང་གཡུ་མཚོར་ཕེབས་པ་ན། ནམ་
མཁའ་ནས་མེ་ཏོག་སྣ་ཚོགས་འཐོར་བ་དང་སྙན་པའི་རོལ་མོ་་་་་་
འཁྲོལ་བ་དང་མཆོད་རྫས་རྣམས་ཀྱིས་མཆོད། ས་གཞིར་དཔའ་བོ་
དང་དཔའ་མོའི་ཚོགས་ཇི་སྙེད་པས་བྲོ་བརྡུང་བ་དང༌། གླུ་ལེན་པ་
དང་གར་བསྒྱུར་བ་སོགས་ཕྱི་ནང་གི་མཆོད་པའི་ཚོགས་ཀྱིས་་་་་་་
མཆོད། དེའི་ཚེ་མཚོ་དབུས་ན་བཅོམ་ལྡན་འདས་ལྷ་བཅུ་གསུམ་
གྱི་དཀྱིལ་འཁོར་རྟེན་བརྟེན་པར་བཅས་པ་མངོན་སུམ་དུ་ཞལ་་་་
གཟིགས། གཙོ་བོ་ཡབ་ཡུམ་ལས་དབང་བཞི་ཡོངས་སུ་རྫོགས་པར་
ཞུས། རྡོ་རྗེ་རྣལ་འབྱོར་མས་འགྲོ་བའི་དོན་རླབས་པོ་ཆེ་འབྱུང་བ་
དང་། བསྟན་པ་བྱ་རྒོད་ཀྱི་ཉིན་ལམ་བཅོ་བརྒྱད་དུ་ཁྱབ་པར་
འགྱུར་བའི་ལུང་བསྟན་ཐོབ། བཞུགས་གནས་དབུ་རྩེའི་བྲག་ཕུག་
-
，
1:51



-
ཏུ་མཛད། ཕོ་བྲང་གི་ཕྱོགས་བཞིའི་ཁྲིའི་སྟེང་ནས་ལྷ་མི་ལྷ་མ་ཡིན་
སོགས་ལ། ཟབ་མོ་ཆོས་ཀྱི་བདུད་རྩིས་ཚིམ་པར་མཛད། མཁའ་
འགྲོ་མ་རྣམས་ཀྱིས་ཚོགས་ཀྱིས་མཆོད། སྲུང་མའི་ཚོགས་ཀྱིས་ཇི་
ལྟར་བསྒོ་བའི་བཀའ་ཉན། བྱ་དང་ཅེ་སྤྱང་སོགས་ཀྱང་ཞུམ་པའི་
ཡིད་ཀྱིས་ཆོས་ཉན། ཚངས་པ་ནམ་མཁའ་ཕུག་ཏུ་སློབ་མ་རྒོད་
ཚང་པ་འབྱོན་པར་ལུང་བསྟན་ནོ། ། །
དེ་ནས་གྲོགས་རྣམས་དང་ལྷན་དུ་ཙ་རི་རོང་ལྷ་མོ་རེ་ཝ་ཏིའི་
ཕོ་བྲང་དམར་ནག་རཀྟའི་མཚོ་ལ་ཆས་ཏེ་ཞིབ་མོ་ཁྲག་ཁྲིག་ཏུ་་་་
ཐོན་པ་དང་། ས་གཡོས། མུན་པ་འཐིབ། འབྲུག་ལྡིར། སྐར་མདའ་
འཁྲུག །ཐོག་འབེབས་པ། འཇིགས་པའི་ང་རོ་སྒྲོགས་པ་སོགས་ཆོ་
འཕྲུལ་སྣ་ཚོགས་བྱུང་བས་གྲོགས་རྣམས་སྐྲག་སྟེ་ཕྱིར་ལོག་པར་་་་་
འགྲོ་བའི་ཚེ། རྒྱ་རས་ཀྱི་ཞལ་ནས། སྒོམ་ཆེན་སྲང་ལ་འཇལ་ས་
འདུག །ཆོས་པའི་ཚད་རྡོ་བོར་ས་འདུག །གླིང་ཆེན་ཟས་ཀྱི་དངོས་
གྲུབ་འདུག །རྣལ་འབྱོར་རྒྱ་རས་འགྲོ་ས་འདུག །ཅེས་གསུངས་
ནས་ཆོ་འཕྲུལ་རྣམས་ཟིལ་གྱིས་མནན། བཤན་པ་ནམ་གྲུ་སྤུན་
དགུས་སྲོག་སྙིང་ཕུལ་ནས་མཚོ་ཁར་ཕེབས་སོ། །མཚོ་དེ་ནི་དམར་
ནག་འཇིགས་སུ་རུང་བའི་དབུས་ན། ཐོད་པ་སྐམ་རློན་ཀེང་རུས་
ཀྱི་མཁར་ལ་མི་མགོའི་ཏོག་དང་གཡང་གཞིའི་རྒྱལ་མཚན། རོ་
གསར་རྙིང་གཅལ་དུ་བཀྲམ་པ་བྱ་རྒོད་ཅེ་སྤྱང་གི་ཚོགས་རྒྱུག་་་་་་
ཅིང་དྲག་པོའི་ངུར་སྒྲ་འདེབས་པ། མ་མོ་དང་ཤ་ཟ་མང་པོ་ཕྱོགས་
152་



ཀུན་ཏུ་རྒྱུ་ཞིང་མི་བཟད་པའི་ཆོ་ངེ་དྲག་ཏུ་སྒྲོགས་པའི་དབུས་སུ།
དཔལ་ལྡན་ལྷ་མོ་རེ་ཝ་ཏཱིའི་ཞལ་མཐོང་བ་དང༌། ཇི་ལྟར་བསྒོ་
བའི་བཀའ་སྡོད་དུ་དམ་བཅས་ཤིང་ཕྲིན་ལས་སྒྲུབ་པར་ཁས་་་་་
བླངས། མཚོ་དེ་ཉིད་འབྲུག་པའི་བླ་མཚོར་གྲགས། །
དེ་ནས་བྱོན་ཏེ་སིནྡྷ་རའི་རྒྱ་མཚོར་ཕེབས་པ་ན་ཌཱཀྐི་མ་་་་་་་
མཛེས་ཤིང་ཡིད་དུ་འོང་བ་ཞིག་གིས་རང་གི་སྐུ་ལས་བཏགས་་་་་
པའི་མིག་ར་ཕུལ། བཞུགས་ས་དེར་རྒྱ་རས་མིག་ར་ཕུག་ཅེས་མིང་
དུ་ཆགས། དེ་ནས་རིམ་པས་ཕེབས་པ་ན་རྫ་ཁྲོད་ཤར་མ་རྡོ་རྗེ་
ཕག་མོའི་ནུ་མ་གཡོན་དང་ཉེ་བ་ན་སྡོང་པོ་ཁ་ཊ མ་གའི་རྣམ་པ་
ཡོད་པ་དེའི་དྲུང་དུ་མི་རྟོག་པའི་བསམ་གཏན་ལ་ཟླ་བ་གསུམ་དུ་
མཉམ་པར་བཞག་སྟེ་བཞུགས། སངས་རྒྱས་རབས་བདུན་ཞལ་
གཟིགས། ཀྱེ་རིགས་ཀྱི་བུ། རང་གི་རྟོགས་པའི་གནས་ལུགས་མ་
ལུས་པ་གཞན་ལ་ལེགས་པར་འདོམས་ཤིག་དང་། ཕན་འདོགས་
རྒྱ་ཆེན་པོ་འབྱུང་བ་འགྱུར་རོ། །ཞེས་བཀའ་ཡི་གནང་བ་སྦྱིན། དེ་
ནས་ཟག་པ་དང་ཟག་པ་མེད་པའི་ཆོས་བླང་དུ་བྱ་ཞིང་། ཆོས་
དང་ཆོས་མ་ཡིན་པ་རྣམ་པར་འབྱེད་པ། རང་གཞན་གྱི་དོན་
རླབས་པོ་ཆེ་བདེ་བླག་ཏུ་འགྲུབ་པར་བྱེད་པའི་མན་ངག །རྟེན་
ཅིང་འབྲེལ་བར་འབྱུང་བའི་ཆོས་ཀྱི་སྒོ་གནད་བདུན་གྱིས་་་་་་་་་
བཅིངས་ཏེ་བསྟན་བཅོས་རྒྱ་ཆེན་པོ་བརྩམས་སོ། །
དེ་ནས་བསམ་གཏན་ལས་བཞེངས། ཞབས་འབྲིང་རྣམས་
153



དང་ཆབས་ཅིག་མདོ་ཁམས་སྟོད་ཀྱི་བར་དུ་ཕེབས། བོན་མང་
དག་སངས་རྒྱས་ཀྱི་བསྟན་པ་བཙུད། དེ་ནས་བྱར་ཡུལ་སོགས་
རིམ་གྱིས་བགྲོད་ནས་མཆིམས་ཕུར་ཕེབས། དེར་ཆོས་པའི་
གཟུགས་འཛིན་པ་འགའ་ཡི་སྤྱོད་པ་གཟིགས་ནས། ཚིག་ལ་མཁས་
པའི་སྟོན་ཆེན་ཀུན། །ཐ་སྙད་ཚིག་ལ་མཁས་ལགས་ཀྱང་། །ཆོས་
བརྒྱད་དགྲ་ལ་ལྟད་མོ་ཆེ། །རང་ངོ་ཤེས་པའི་སྟོན་ཆེན་ཉུང་། །
སོགས་ཀྱི་མགུར་གསུངས། དེ་ནས་འབྲི་གུང་འཇིག་རྟེན་མགོན་
པོའི་མདུན་དུ་བྱོན་ནས་ཟབ་ཆོས་ཞུ་དགོངས་ཏེ། གཏེར་ཁུང་པ།
གཅེན་པོ་སྒོམ་སྟོན་རིང་བ་བཅས་ཕེབས། རྗེ་འབྲི་གུང་པས་དེ་
རིང་ང་དང་ཕྲད་པའི་མི་ཡོང་གི་དེ་ལ་གེགས་མ་བྱེད་གསུངས་་་་་
ཀྱང་སྐྱོབ་པའི་ཕྱག་ཕྱི་པས་བཀག་པར། དེ་ཚུལ་དགོངས་པ་དང་
ཁྱེད་རྣམས་གོ་མ་ཆོད། ཞྭ་འདི་ཕག་གྲུའི་དབུ་ཞྭ་ཡིན་པས་སྤྲོད་
ཅིག་གསུངས། རྗེས་འདེད་པས་ཟིན་ནས་ཞུ་ཕུལ། དཔོན་སློབ་
རྣམས་བྱོན་པ་ན། བླ་མ་རང་འགྲོ་བའི་མགོན་པོས་མཁྱེན་ནས། དེ་
རིང་རྒྱ་གར་གྱི་ནཱ་རོ་པ་བྱོན་ཡོང་བས་རང་ཅག་དཔོན་སློབ་བསུ་
བ་ལ་འགྲོ་དགོས་གསུངས། སེར་ཕྲེང་གཟབ་རྒྱས་ཀྱིས་བྱོན་པ་ན།
བྱ་བྲལ་བ་དཔོན་སློབ་བཞི་པ་ཞིག་ཡོང་བ་རིང་ན ས་མ ཐོང་།
འཁོར་རྣམས་ནས་བླ་མ་ཆེན་པོ་ཞིག་ཡོད་ངེས་བསམ། ཡི་མ་
རངས། བླ་མ་ལ་ཞུས་པས་བླ་མ་མཉེས་ནས་སྤྱན་དྲངས་ཐུགས་
གཉིས་མེད་དུ་གྱུར། བླ་མ་ཞང་གིས་རབ་ཏུ་བྱུང་ན་བསྟན་པ་དང་
154



སེམས་ཅན་མང་པོ་ལ་ཕན་གསུངས་ལྟར། དེ་ལྟར་བགྱི་གསུང། བླ་
མས་དབུ་སྐྲ་གསིལ། ཐུགས་ཤིན་ཏུ་དགྱེས་ཏེ། གངས་ཅན་གྱི་
ལྗོངས་འདིར་མི་ང་ལས་ལྷག་པ་སུ་ཡོད། དཔལ་ནཱ་རོ་པའི་དབུ་སྐྲ་
ངས་བཅད་པ་ཡིན་གསུངས། རྒོད་མ་དཀར་མོ་ཞིག་ལ་བཅིབས་
ཏེ་རྒྱུགས། རྗེས་རིགས་ཀྱི་ཅོད་པན་བཞེས་ནས་བཞུགས་པ་ན། བླ་
མ་ཞང་གིས། ཁོ་བོའི་ཞྭ་རྒོད་པོས་གནམ་འཕང་སྤྱོད་པ་འདྲ་བ་
འདིས་ས་གསུམ་འགེངས་བསམ་པ་ཡོད་ཀྱང༌། དེ་བར་ཞྭ་རྟ་རྨིག་
འདྲ་བ་འདི་བཞེས་གྲུབ་འདུག་པས་ད་ནི་འདིས་རྒྱལ་ཁམས་་་་་་
ཐམས་ཅད་ཁེངས་ཡོང་བར་འདུག་གསུངས། དེ་ནས་མཁན་པོ་
ཞང་གིས་མཛད། སློབ་དཔོན་རྩི་འདུལ་བ་འཛིན་པ་ཐུགས་རྗེ་
བྱང་ཆུབ་ཀྱིས་མཛད། དགེ་སློང་གི་དགེ་འདུན་གྲངས་ཚང་བའི་
དབུས་སུ་བསྙེན་པར་རྫོགས་ཏེ་ངུར་སྨྲིག་གི་རྒྱལ་མཚན་འཛིན་པ་
རྣམས་ཀྱི་གཙོ་བོར་གྱུར། དེའི་ཚེ་དགུང་ལོ་སོ་གསུམ་བཞེས་པ་
ཡིན་ནོ། །
དེ་ནས་བླ་མ་ཞང་གི་དྲུང་དུ་བདེ་མཆོག་ལྷ་ལྔ་དང་ལྷན་སྐྱེས་
ཀྱི་སྒྲུབ་ཐབས་དང་། བྱིན་རླབས། རྡོ་རྗེ་དྲིལ་བུ་པས་མཛད་པ་
དང་། ཨ་བྷ་ཡཱ་ཀ་རས་མཛད་པ། དཔལ་རྒ་ལོའི་མན་ངག་ལ་
སོགས་པ་དང་། མགོན་པོ་ཕྱག་བཞི་པའི་དབང་། མངོན་འབྱུང་
ཡོངས་གྲགས་ཀྱི་རྒྱུད་ཉེར་བཞི་དང་། ཀླུ་སྒྲུབ་དང་རྡོ་རྗེ་དྲིལ་བུ་
པ། ཨཱརྱ་དེ་ཝ་ནག་པོ་པ། རྡོ་རྗེ་གདན་པ། ཨ་བྷ་ཡ་སོགས་རྒྱ་གར་
155



གྱི་སློབ་དཔོན་རྣམས་ཀྱིས་མཛད་པའི་བསྐྱེད་རྫོགས་ལས་སྦྱོར་་་་་
དང་བཅས་པའི་གཞུང་། ཙ་མི་དང་རྒ་ལོ་ནས་བརྒྱུད་པ་རྣམས་
ཡོངས་རྫོགས་གསན། གནད་རྣམས་ཀྱང་བཙལ། བཀའ་རྒྱལ་སྐོར་
ལ་སོགས་པའང་གསན་ནོ། །
དེའི་ཚེ་བླ་མ་ཞང་གི་གཏོར་བཤམས་པ་རབ་བྱུང་གཞོན་ནུ་་་
ཡེ་ཤེས་མགོན་པོ་ཟེར་བ་ཞིག་རྗེའི་སློབ་མར་གྱུར། དེ་ནི་ཕྱིས་པ་
རི་བ་མ ཁྱེན་པའི་མངའ་བདག་ཅེས་མཁས་གྲུབ་ཆེན་པོ་ཞིག་་་་་་
བྱུང༌། རྗེ་ཉིད་བྱོན་པའི་ནང་མར། ཞང་འགྲོ་བའི་བླ་མས། ཆོས་
སྐྱོང་ཕྱག་བཞི་པ་ལྕམ་དྲལ་འཁོར་དང་བཅས་པ་རྒྱ་རས་པའི་ཕྱི་་་
ལ་སོང་ངོ་ཞེས་བརྗོད་དགོས་ཚུལ་དེར་ཡོད་ཀྱི་གཞོན་ནུ་རྣམས་་་་
གསུངས་པ་ལྟར་དེ་དག་གིས་བགྱིས་པས་ཁྱིས་ཚོགས་ཀྱང་རྗེས་སུ་
འབྲང་བ་ཞང་གིས་གཟིགས་པས། ཁོ་བོའི་ཆོས་སྐྱོང་གི་བཀའ་རྒྱ་
རས་ལ་བབས་སོ་གསུངས།
དེ་ནས་གྲྭའི་རེའུ་མིག་ཏུ་བྱོན་པར། སྣ་ཕུ་པ་རྣམས་ཀྱིས་རང་
རེའི་བརྒྱུད་པ་མི་འཛིན་པར་རབ་ཏུ་བྱུང་ཟེར་གཤེ་བར་འདུག་་་
ཟེར་བར། ང་རྒན་པོ་རབ་ཏུ་བྱུང་བ་དེ། །ཆོས་པ་བཟང་དུ་མི་
འགྲོ་སྟེ། །སྒོམ་མ་ལ་རིབ་མ་བཙུགས་ལགས་པས། །བློ་ཤོ་རྒོད་པ་
མི་དགོངས་འཚལ། །ཞེས་སོགས་ཀྱི་མགུར་གསུངས། ཀློང་བརྡོལ་
དུ་འདག་སྦྱར་ལོ་གསུམ་མཛད་དེ་བཞུགས། དེ་ནས་བཟུང་ཕྱོགས་
ཀུན་ཏུ་སྙན་པ་རྒྱས། དད་འདུས་ཀྱི་སློབ་མ་ཆེས་མང་པོ་ལ་རང་
156



སྐལ་དང་མཐུན་པའི་ཆོས་འཁོར་བསྐོར་བ་མཛད། དེའི་ཚེ་སྟེ་
ཐང་བདེ་བ་ཅན་གྱི་དགེ་བཤེས་རྣམས་ཕྲག་དོག་པས། སྒྲ་ཚད་ལ་
མཁས་ཤིང་སྡེ་སྣོད་འཛིན་པ་ཞིག་འཁོར་འགའ་དང་བཅས་་་་་་་
ཡོངས་ནས་རྩོད་པ་ན་དེ་ཉིད་ཕམ། དེས་ཀྱང་རྗེའི་བསྟན་བཅོས་
མཐོང་བས་དད་དེ་སློབ་མར་གྱུར་པ་མཁས་གྲུབ་གཉིས་ལྡན་གྱི་་་་
སྐྱེས་བུ་རྐྱང་མོ་ཁ་པ་ཞུ་བ་དེ་ཡིན་ནོ། །
དེ་ནས་བཟུང་སྔར་གངས་རིའི་ཁྲོད་འདིར་གྲོགས་པར་མ་་་་་
གྱུར་པའི་གདམས་པའི་གནད་རོ་སྙོམ་སྐོར་དྲུག་དང་། རྟེན་
འབྲེལ་རབ་བདུན་མའི་གདམས་པ་རྣམས་སློབ་མ་འདུས་པ་་་་་་་་
རྣམས་ལ་གསུངས་ཏེ་བསྲེ་འཕོའི་སྟོང་ཐུན་ཀྱང་མཛད། འཁོར་
མང་པོ་འདག་འབྱར་ལ་བཙུད་དེ་སྒྲུབ་པའི་སྲོལ་ཆེན་པོ་བཏོད།
སྙིང་པོའི་བསྟན་པའི་རྒྱལ་མཚན་བཙུགས་སོ། །
བརྒྱ་འབུལ་མང་དུ་བྱུང་བ་དེར་སྦྱིན་པ་བཏང་ནས་ར་ལུང་་་
ལ་བྱོན། གཅེན་ལྷ་གཉན་གྱི་སྲས་རབ་ཏུ་བྱུང་སྟེ་མཚན་དར་མ་
སེང་གེ་གསོལ། དེ་ནི་སྦྱངས་སྟོབས་དང་སྒོམ་བྱུང་གི་ཤེས་རབ་
ཕུན་སུམ་ཚོགས་པས་ཕྱིས་གདན་ས་མཛད་དེ་སངས་རྒྱས་དབོན་་་
རས་ཞེས་གྲགས་སོ། །དེ་ནས་ལྷ་ཁབ་དང༌། གྲ་སོགས་སུ་བྱོན་ཏེ་
ཆོས་འཁོར་བསྐོར། ཀློང་བརྡོལ་དུ་ཕེབས། རྗེའི་ཐུགས་ལ་དབེན་
པའི་རི་ཁྲོད་ཅིག་ཏུ་མ་ནམ་བཞི་སྐོར་གྱིས་གསོལ་བ་ཕུར་ཚུགས་་་
བཏབ་ན། འགྲོ་དོན་ཡང་དེ་ཆེ། བླ་མའི་དགོངས་པ་ཡང་དེའི་
157



རྫོགས། སངས་རྒྱས་ཀྱི་བསྟན་པ་ལའང་དེའི་ཕན་པར་དགོངས་
ནས་དགུང་ལོ་ཞེ་གཅིག་ཐོག །རྣལ་འབྱོར་པའི་ཆ་བྱད་ཅན། དགེ་
སློང་གི་དགེ་འདུན་སེམས་ཀྱི་དེ་ཁོ་ན་ཉིད་རྟོགས་ཤིང་མཁའ་་་་་་
སྤྱོད་གྲུབ་པའི་སློབ་བུ་ཁྲི་ཕྲག་གཅིག་ལས་མི་ཉུང་བ། ཡུལ་ཉི་ཤུ་
རྩ་བཞི། ཤམྦྷ་ལ། རྒྱ་ནག་རི་བོ་རྩེ་ལྔ། རི་བོ་གྲུ་འཛིན། རི་བོ་གངས་
ཅན། སྤོས་ངད་ལྡན་པའི་རི། སུམ་ཅུ་རྩ་གསུམ། སྒྲ་མི་སྙན། ལུས་
འཕགས། བ་ལང་སྤྱོད་སོགས་ཀྱི་བས་མཐའ་རི་ཁྲོད་དུར་ཁྲོད་
སོགས་སུ་སྒྲུབ་པ་སྙིང་པོ་གྱིས་ཤིག་ཅེས་གདམས་ཏེ་འཁོར་འགྱེད་
དང་པོ་བཏང་། དེ་ནས་ཀློང་བརྡོལ་དུ་ཕེབས། གྱ་བ་དང་མདོ་
པའི་བར་གྱི་འཁྲུག་པ་ཞི་བར་མཛད།
བྱང་གནམ་མཚོའི་ཕྱོགས་སུ་བྱོན་ནས་གདུལ་བྱ་མང་པོའི་་་་
དོན་མཛད་དེ་བོད་དུ་འགྲོ་བའི་ལམ་བར་དུ་ལྷོ་པའི་དགྲ་ཇག་་་་་་
གིས་འཚེ་བ་ན་རིགས་ཀྱིས་དབུ་ཞྭ་གསོལ་བ་མཐོང་ནས་དྭགས་་་་
པོ་པ་ཡིན་འདུག་ཟེར་ནས་གནོད་པ་མེད་པར་བྱོན། དེ་ནས་
འགོས་ཁུ་ལུང་དུ་བྱོན་པ་ན། གྲོང་མི་རྣམས་ན་རེ་ཁྱེད་མི་འཇིགས་
ན་གངས་ཕུག་ཡ་གིར་སོང་དང་བཟའ་བ ཏུང་མང་པོ་ཡོད་ཟེར་་་་
བར་ཇི་ལྟར་ཡིན་གསུངས་པས། སྔགས་པ་རྣམས་རོ་སྒྲུབ་བྱས་པ་
ཉེས་ནས་ཡོད་ཟེར། དེར་རྗེའི་ཐུགས་ལ་ང་སྟོང་ཉིད་སྒོམ་པའི་
རྣལ་འབྱོར་པ་ཅི་ལ་འཇིགས་དགོངས་ནས་ཁམས་གསུམ་ཟིལ་་་་་
གནོན་གྱི་ཏིང་ངེ་འཛིན་ལ་བཞུགས་ཏེ་བྱོན་པ་ན། སྔགས་པ་
158



ཐམས་ཅད་ཤི་སྟེ་རོ་ལངས་ནས། ཁ་གདངས། མིག་བསྒྲད། རལ་
པ་བརྫིས། ཡན་ལག་བརྐྱང་སྟེ། ལ་ལ་ནི་གར་བྱེད་པ་དང་། ལ་ལ་
ནི་དགོད། ལ་ལས་བྲོ་བརྡུང་། ལ་ལ་ནི་རྩེད་མོ་བྱེད། ལ་ལ་ནི་
མཆོང་ཞིང་རྒྱུག །ལ་ལ་ངུ་། ལ་ལ་ནི་གདུང་དབྱངས་ལེན། ལ་ལ་
ནི་ཆོ་ངེ་འདེབས། ལ་ལ་ནི་རྐན་སྒྲ་བརྡེབ། ལ་ལས་ཕན་ཚུན་
འ ཐབ་ཅིང་རྩོད། བགེགས་དང་འབྱུང་པོའི་ཚོགས་མང་པོ་འདུས་
ཏེ་སྐད་དང་གཟུགས་སྣ་ཚོགས་སྟོན་པ་སོགས་འཇིགས་ཤིང་ཡ་ང་
བའི་གནས་དེར་ཟག་མེད་ཀྱི་ཏིང་ངེ་འཛིན་ལ་མཉམ་པར་བཞག་
སྟེ་བཞུགས་སོ། ། །
དེའི་ཚེ་ཡུལ་མི་རྣམས་ཀྱིས་ཁར་རྩང་བཙུན་པ་གཞོན་ནུ་དེ་་་
ཤི་འམ་གསོན་ལྟ་རུ་འགྲོ་ཟེར་བལྟས་པ་ན། རྗེས་རོ་ལ་ལ་སྔས་
བྱས། ལ་ལ་སྟན་དུ་བཏིངས། ལ་ལ་གཡས་གཡོན་དུ་བརྩིགས་ཏེ་
ཉམ་ང་མེད་པར་བཞུགས་པར་མ ཐོང་བས་མི་རྣམས་ངོ་མཚར།།
དེའི་ནང་གཞོན་ནུ་ཞིག་གིས་ཁྱེད་ཤི་ཡིས་དོགས་སམ་རོ་ལངས་་་་
ལ་མ་འཇིགས་སམ་ཟེར་བར། རྗེས། ང་སྟོང་ཉིད་རྟོགས་པའི་རྣལ་
འབྱོར་པ། །ཤི་ཡིས་དོགས་པ་ག་ལ་ཡོད། །ཅེས་གསུངས་པས་ཁོང་
རྣམས་དགའ་སྟེ། འདི་ནི་གྲུབ་ཐོབ་དུ་འདུག་རོ་ལངས་དང་སྲིན་
པོའི་ཚོགས་བཏུལ་ཏེ་ཡུལ་འདི་དག་སྐྱོབས་པར་མཛད་དོ། །ཞེས་
མངོན་པར་བསྟོད། དེ་ནས་ཚོང་དུས་མཁའ་འགྲོས་ཚོགས་འཁོར་
དུ་དྲངས། བོ་དོང་དང་འབྲས་མོར་སོགས་སུ་ཕེབས། སྙེ་ཐང་དུ་
159



བདེ་རྩང་ཕྱོགས་གཉིས་ཀྱི་དམག་འཁྲུགས་ཞི་བར་མཛད། ཀློང་
བརྡོལ་དུ་ཕེབས་རྒྱལ་བ་ལོ་རས་པ་རྗེས་སུ་བཟུང་། དེ་རིམ་པར་
ཕེབས་པ་ན་གནམ་གྱི་གུར་འཇའ་འོད་སྣ་ལྔའི་གུར་གསུམ་རིམ་་་
དུ་ཕུབ་ཅིང་ཟེར་གྱི་དྲ་བས་མཛེས། མཆོད་རྫས་སྣ་ཚོགས་པའི་
གཟུགས་འཆར་བ་གཟིགས། དེའི་ཚེ་བུ་སློབ་རྣམས་ལ་འདིར་
ཚོགས་པ་སྐྱོང་བའི་གནས་ཡིན་གསུངས། དེར་ཤིང་ཚང་ཚིང་གི་
གསེབ་ཏུ་ཆུ་མིག་ཅིག་གི་རྩར་སྒྱེད་པུ་སུམ་བཙུགས། ཤིང་ཕྲན་བུ་
ཡང་འདུག་པས་རྗེས་ཞལ་ནས་རྟེན་འབྲེལ་འགྲིག །དཔོན་རྣམས་
ཇ་སྐོལ་ཅིང་བཞུགས་པ་ན། འབྲུག་མ་སྨད་དགུ་ནམ་མཁར་སོང་
ནས་སྒྲ་དྲག་པོ་ཐེངས་གསུམ་དུ་བསྒྲགས་པས། རྗེས་ཞལ་ནས་
འབྲུག་གི་སྒྲས་གར་ཁྱབ་ཏུ་ངས་བསྟན་པས་ཁྱབ་པར་འདུག་ཅེས་
གསུངས་སོ། ། །
དེ་ནས་ཡར་འབྲོག་སྟག་ལུང་པའི་གཅེས་ཕྲུག་བྱུང་ནས་ཆོས་
ལ་ཞུགས། མདའ་གཞུ་ཕུལ་བ་གདུང་ལྕམ་བྱས། སྤྱིལ་པོ་ཕུབ་པས་
མདའ་གཞུ་ལྷ་ཁང་དུ་གྲགས། དེར་ས་དབྱིབས་པདྨ་འདབ་བརྒྱད་
ལྟ་བུ་ལ་གཙུག་ལག་ཁང་དང༌། སྤྱིལ་བོ་བརྩིགས་ཏེ་ལོ་དེ་ཉིད་ལ་
སྒོམ་ཁང་སྟོང་ཕྲག་ཙམ་ཐེབས་ཏེ། རབ་གནས་ཀྱི་དུས་སུ་མགུར་
བཞེངས་པ། རྗེ་གོང་མའི་གདན་ས་རི་ཁྲོད་དང་གཅིག །ཆུང་ལ་
མཛེས་པའི་འཇག་སྤྱིལ་དང་གཉིས། །ཉམས་རྟོགས་ལྡན་པའི་སྒོམ་
ཆེན་དང་གསུམ། །དེ་གསུམ་སྒོམ་ཁང་གི་ཁ་དྲོ་ཡིན། །ཞེས་
160



གསུངས་ནས་དགོན་པའི་མིང་ཡང་འབྲུག་ཏུ་བཏགས། འདི་ནི་རྗེ་
སྣ་ཕུ་པས་ལུང་བསྟན་པ་ཡིན་གསུངས། དེར་ཚོགས་པ་སྐྱོངས་
ནས་བཞུགས་པ་ན་སྐབས་ཤིག་ཐན་པ་ཤར། མི་ཐམས་ཅད་སྡུག་
སྐད་འདོན་པས་ཉིན་ཞག་བདུན་དུ་ཆར་ཕབས། མི་རྣམས་དབུལ་
བའི་སྡུག་བསྔལ་ལས་བྲལ། སྐབས་དེ་དག་ཏུ་དགེ་འདུན་འདུས་
པའི་ཚོགས་ཁྲི་ཕྲག་གསུམ་ལས་མི་ཉུང་བ་ཚོགས། དགེ་འདུན་
བསྡུ་བའི་དུས་སུ་དུང་མང་པོ་བུས་ཀྱང་ཐོས་པར་མ་གྱུར་ཏེ། རི་
བོའི་རྩེ་ནས་དར་ཆེན་ཕྱུར་ནས་འདུ་བ་བྱས་སོ། །
དེར་རིགས་ཅན་གསུམ་གྱི་གདུལ་བྱ་ལ་སྔར་མ་གྲགས་པའི་་་
བླ་མ་སྒྲུབ་པ་སོགས་ཆོས་སྒོ་ཕྱེས་ཏེ་བྱང་ཆུབ་ཀྱི་ལམ་ལ་བཀོད།
ཐུགས་རྗེའི་ཀློང་རྡོལ་བས་ནམ་མཁའི་བྱ་ལ་ཡང་སྒོམ་ཐེབས་ཅེས་
རྒྱལ་ཁམས་ཀུན་ཏུ་གྲགས་སོ། །
དེ་ནས་གཞུང་གྲགས་ཆེན་པ་ཞེས་བྱ་བར། ལོ་རས་པས་རྗེ་
དཔོན་སློབ་དགེ་འདུན་གྱི་འཁོར་དང་བཅས་པ་སྤྱན་དྲངས་པར་་
གནང་སྟེ། དགེ་སློང་དགེ་འདུན་གྱི་ཚོགས་ཁྲི་ཕྲག་གསུམ་དང་
བཅས་ཆོས་གོས་དང་ལྷུང་བཟེད་བསྣམས་ནས་གཤེགས་སོ། །དེའི་
ཚེ་འཇིག་རྟེན་སྐྱོང་བའི་དབང་པོ་རྣམས་ཀྱང་རྗེས་བཞིན་་་་་་་་་
འབྲངས་ནས་སྲུང་བ་དང་ལྷའི་བུ་དང་བུ་མོ་དག་གིས་མཆོད་་་་་་
པར་བྱེད། ཕེབས་ལམ་ཀུན་གྱི་འགྲོ་བ་རྣམས་ཀྱི་ཡིད་འཕྲོག་སྟེ། ལ་
ལ་ནི་གསོལ་བ་སྨོན་ལམ་འདེབས། ལ་ལ་ནི་ནོངས་པ་བ ཤགས་པ།
161



ལ་ལ་ནི་ཞལ་མཐོང་བ་ཙམ་གྱིས་རྟོགས་པ་བརྡོལ་བ་སོགས་བྱུང་།
གནས་དེར་ཕེབས་པ་དང་རོལ་མོའི་ཚོགས་ཀྱིས་བསུས་ཆོས་ཁྲི་་་་
ཁར་བཞུགས་ཆོས་ཀྱི་འཁོར་ལོ་བསྐོར། ཡོད་དགུའི་ཚོགས་ཀྱི་
འབུལ་བ་དཔག་ཏུ་མེད་པ་ནི་ལམ་དུ་ཟང་ཟིང་གི་ཡོ་བྱད་ཇི་སྙེད་
པ་སྦྱིན་པ་བཏང་ནས་འདུས་པའི་ཚོགས་དང་བཅས་འབྲུག་ཏུ་་་་
ཕེབས། །
དེ་ལྟར་ཡུལ་གང་དུ་བྱོན་ཀྱང་ལོངས་སྤྱོད་ཟད་མི་ཤེས་པ་་་་་
བྱུང་ཡང༌། རྟེན་བཞེངས་དང་སྦྱིན་པ་གཏོང༌། སློབ་མའི་ཚོགས་
རྣམས་ལ། འཇིག་རྟེན་གྱི་ཞེན་ལོག །ཚེ་བློས་བཏང་གི་སྒྲུབ་པ།
ལམ་ཟབ་བླ་མའི་མོས་གུས་རྣམས་ཆེད་དུ་བཟུང་བས། གནས་
ལུགས་ཀྱི་རྟོགས་པ་འཁྲུངས་པ་ཁྲི་ལྔ་ཙམ་དང༌། དྲོད་ཐོབ་པའི་
སྒྲུབ་པ་པོ་བགྲང་དུ་མེད་པ་རྣམས་ལ། འཇིག་རྟེན་བློ་ཡིས་ཐོངས་
ལ་སྒྲུབ་པ་སྙིང་པོར་གྱིས། ཚེ་ལ་ལོང་མེད་སྒོམས་ལ་རྩེ་གཅིག་ཏིང་
འཛིན་སྒོམས། ཞེན་ལོག་མཐའ་རུ་སྐྱེལ་ལ་ཕྱོགས་མེད་རི་ཁྲོད་
འགྲིམས། ལམ་གྱི་རྩ་བ་ཡིན་པས་བླ་མའི་མོས་གུས་འབད། ཉམས་
ལེན་གྱི་སྙིང་པོ་རྩ་ཐིག་རླུང་གསུམ་སྦྱོངས། བསྟན་པའི་གཞི་མ་
རབ་ཏུ་བྱུང་བའི་རྟགས་དང་མ་བྲལ་བའི་ངང་ནས་སྒྲུབ་པ་སྙིང་་་
པོར་གྱིས། སོགས་ཞལ་གདམས་མང་དུ་གནང་སྟེ། ཨོ་ཌི་ཡ་ན་
དང་། ནེ་པ་ལ་དང་། ཛཱ་ལནྡྷ་ར་དང་། བཛྲ་ས་ན་དང་། ཀསྨི་ར་
དང་། གྲིནྡྷ་ཀུ་ཊི་སརྦ་ཏ། མ་ཧཱ་ཙཱ་ན་པཉྩ་གི་ཏི་དང་། ཙ་རི་ཏྲ། ཏི་
1 62



སེ། ཤམྦྷ་ལ། ཆུ་བོ་ཤཱི་ཏའི་འགྲམ། ཀེ་ལ་ཤ་སོགས་ཡུལ་ཉེར་བཞི་
གནས་སོ་གཉིས་རྣམས་སུ་སྒྲུབ་པ་ཁོ་ན་ལ་འབད་ཅིག་གསུངས།
འཁོར་འགྱེད་ཐེངས་གཉིས་པ་མཛད་དོ། ། །
དེ་ནས་སློབ་མའི་ཚོགས་གསར་པ་དང་རྙིང་པ་མང་དུ་་་་་་
འདུས་པ་ལ་སྨིན་གྲོལ་ལམ་གྱིས་རྗེས་སུ་བཟུང་སྟེ་གྲོལ་ལམ་ལ་་་་་
བཀོད་དེ། རྗེས་ཞལ་ནས། ཁྱེད་རྣམས་ཐོས་པ་སོགས་ལ་གཡེང་མ་
སོང་བ་གྱིས། མ་བསྒོམས་པའི་ཆོས་ཀྱིས་འཚང་མི་རྒྱུ། མི་ལ་རས་
པའི་བུ་བརྒྱུད་འདི་སྐྱིད་སྡུག་ལ་རྩིས་གདབ་མི་གཏོང་བར་་་་་་་་་
བསྒོམས་པས་སངས་རྒྱས་པ་ཡིན་པས་བརྩོན་འགྲུས་བསྐྱེད་ལ་་་་་་
སྒོམས་གསུངས་ནས། རྗེ་སྐུ་མཚམས་དམ་པོར་བཞུགས་སོ། ། །
དེ་དག་ཏུ་གྲྭ་པ་རྣམས་ལ་མཐོང་སྣང་མང་དུ་བྱུང་སྟེ། ལ་
ལས་ནི་བདེ་མཆོག་སྐུ་སྤྱན་སྟོང་ཡོད་པར་མཐོང་། ལ་ལས་རྗེ་
བཙུན་མར་པར་མཇལ། ལ་ལས་རྡོ་རྗེ་འཆང་མཐོང་། ལ་ལས་
གཏུམ་པོ་འཇིགས་སུ་རུང་བར་མཐོང་། ལ་ལས་ཐུགས་རྗེ་ཆེན་པོ་
གཟིགས། ལ་ལས་སྐུ་རྣམ་པ་གསུམ་དང་མང་པོར་མཐོང་། ཕྱི་ནང་
གང་དུ་ཕྱིན་ཀྱང་ཉིད་སྐུ་མཚམས་སུ་བཞུགས་པ་དང་ཕྱིར་སློབ་་་་
མ་ལ་ཆོས་གསུངས་པར་མཐོང་བ་སོགས་རྫུ་འཕྲུལ་ངོ་མཚར་ཅན་
གྱིས་ཐམས་ཅད་མོས་གུས་ཀྱི་ས་ལ་བཀོད་དེ་སེམས་རངས་བར་་་
བྱས། དེ་ནས་གཙང་ར་ལུང་གི་བུ་སློབ་རྣམས་ཀྱིས་སྤྱན་དྲངས།
དེར་ཕེབས། གཙང་གཞུང་དུ་ཁ་ཆེ་པཎ་ཆེན་མཇལ། གསུང་རབ་
163



ཀྱི་འབེལ་གཏམ་ཞུས་པས་ཐུགས་དགྱེས། ར་ལུང་དུ་ཚོགས་པ་
གསར་རྙིང་མ་ལུས་པ་ཆོས་དང་ཟང་ཟིང་གིས་ཚིམ་པར་མཛད།
དེའི་དུས་སུ་བུ་སློབ་རྣམས་ལ། ཁྱེད་རྣམས་ཀྱིས་རང་གཞན་གྱི་
དོན་རླབས་པོ་ཆེ་མི་ཉམས་ཤིང་། ཕྱི་རབས་བསོད་ནམས་
བསགས་པའི་དོན་དུ་མཆོད་རྟེན་བརྒྱ་རྩ་བརྒྱད་བཞེངས་་་་་་་་་
གསུངས་པ་དང༌། ཚོགས་པ་ཁྲི་ཕྲག་མང་པོས་བརྩིགས་པས་དེ་
ཉིན་ལ་མཆོད་རྟེན་དགུ་བཞེངས་གྲུབ། རྗེས་ཞལ་ནས་ད་སང་
ཉིན་ཁྱེད་རྣམས་འབད་རྩོལ་དྲག་ཏུ་ཐོག་ལ་ཅི་མང་བཞེངས་ཐུབ་
པ་གྱིས་གསུངས། དེ་ནས་སྔ་བཞེངས་ཀྱིས་ཉིན་ཐོག་ཏུ་འབད་
ཀྱང་མཆོད་རྟེན་གསུམ་ལས་བཞེངས་མ་གྲུབ་པས་རྗེས་ཞལ་ནས།
འཕགས་ཡུལ་གྱི་གྲུབ་ཆེན་བརྒྱད་བཅུ་རྩ་བཞིའི་ནང་ནས་དགུ་་་་
སེང་གེའི་མཚན་ཅན་གྱི་ཚུལ་བཟུང་ནས་སྒྲུབ་བརྒྱུད་ཀྱི་བསྟན་པ་
འཛིན་ཅིང་རྒྱས་པར་བྱེད་པའི་རྟེན་འབྲེལ་དང་། རྗེས་མར་
གསུམ་ལས་མ་གྲུབ་པ་ནི་རིགས་གསུམ་མགོན་པོའི་སྤྲུལ་པ་བྱོན་་་་
ནས་གཞན་དོན་རྒྱ་ཆེར་མཛད་པའི་རྟེན་འབྲེལ་ཡིན། དེའི་རྗེས་
སུ་ཁོ་རང་སླེབས་དགོས་པའི་དུས་གཅིག་འོང་བར་འ དུག་་་་་་་་་
གསུངས། དེ་ནི་འབྲུག་པ་རྒྱལ་དབང་རྗེའམ་ཀུན་དགའ་དཔལ་
འབྱོར་བྱོན་པར་ཡང་ལུང་བསྟན་པར་མཛད་དོ། །
དེའི་ཚེ་ལྷོ་བྲག་ངོ་ལོ་ཆུང་ནས་ཆོས་ལ་འོང་ནས་རྗེས་གཙུག་་
ཕུད་བཞེས། མཚན་མགོན་པོ་རྡོ་རྗེར་གསོལ། དཔལ་འཁོར་ལོ་
16:4



སྡོམ་པའི་དབང་དང་ཕྱག་ཆེན་ནཱ་རོ་ཆོས་དྲུག་རྣམས་གནང་བས།
ཕྱིས་སུ་རྒྱལ་བ་རྒོད་ཚང་པར་གྲགས་པ་དེ་ཡིན། དེ་ནས་བུ་སློབ་
རྣམས་ཀྱིས་རྗེའི་འདྲ་སྐུ་བཞེངས་པ་ཉིད་ཀྱིས་རབ་ཏུ་གནས་པ་
དང་བྱིན་རླབས་ཆེ་བས་སྐུ་འབག་ཁམས་གསུམ་ཟིལ་གནོན་དུ་་་་
གྲགས། དེ་ནས་ཆོས་མང་དུ་གསུངས་པའི་གྲལ་དུ་ཁྱེད་རྣམས་བླ་
མ་བཞུགས་པའི་དུས་སུ་ཆོས་ལ་ནན་ཏན་གྱིས་ཞེས་ཡང་ཡང་་་་་་
གསུངས་པ་དང༌། ཁོ་བོ་མ་རྗེད་པར་གྱིས་དང་དེས་ཆོག་པ་ཡིན་
ནོ་ཨང་གསུངས། དེ་ནས་འབྲུག་ཏུ་བྱོན། རྗེ་ཉིད་གང་དུ་ཕེབས་
པའི་གྲོགས་སུ་ཁྲོམ་ཁྲི་འབུམ་འདུས་ཏེ་ཞལ་བལྟ་ཞིང་སྨོན་ལམ་་་
འདེབས། དེ་རྣམས་ལ་ཡང་གསུང་འབྲེལ་མང་དུ་གནང་ནས་བདེ་
བའི་ལམ་ལ་བཀོད། དེའི་དུས་སུ་འབྲུག་ཏུ་འགྲོ་དོན་རྒྱ་ཆེན་
འགྲུབ་པའི་དབུ་ཆེ་སྟོང་ཕྲག་གཉིས་དང་བརྒྱད་བརྒྱ། དགེ་སློང་
གི་དགེ་འདུན་འབུམ་ཙམ་འདུས་པར་ཆོས་གསུངས་། ད་གར་
ཡང་མི་འགྲོ་བར་འདིར་སྡོད། ཁྱེད་བུ་སློབ་རྣམས་གནས་དང་རི་
ཁྲོད་ལ་གང་དགར་སྒོམ་དུ་རྒྱུག་གསུངས་ནས་འཁོར་འབྱེད་ཐ་མ་
མཛད། དེ་ནས་སྐུ་མཚམས་ལ་བཞུགས། སྐབས་ཤིག་ཏུ་ལྷུང་
བཞེས་ཚུལ་སྟོན། གྲྭ་པ་རྣམས་ནས་རིམ་གྲོ་གསོལ་འདེབས་ཇི་
ཙམ་བགྱིས་ཀྱང་སྙུན་མ་དྭངས། ནམ་མཁའ་ལ་འཇའོ་དང་ཉི་མ་
མང་པོ་ཤར་བ་དང་། སྒྲ་ཆེན་པོ་གྲགས་པ་སོགས་ལྟས་མང་པོ་
བྱུང་བས་སྤྱན་སྔར་བཞུགས་པ་རྣམས་ཀྱིས། རྗེ་མི་བཞུགས་པའི་
1 65



རྟགས་ཡིན་ནམ་ངེད་རྣམས་ལ་ཞལ་ཆེམས་གནང་བར་ཞུས་པས།
རྗེའི་ཞལ་ནས་ང་འཆི་རུང་མ་འཆི་རུང༌། བླ་མའི་རབས་མ་ཆད་
འདི་ཡིན། འདི་ནི་དཔོན་སློབ་ཀྱི་རྟེན་འབྲེལ་སྒྲིག་པའི་དོན་ཡིན།
གཞན་དུ་འགྲོ་འདོད་པ་རྣམས་ཐོང༌། དེ་མ་ཡིན་པ་ཚེ་ལོ་གསུམ་
དུ་བླ་མའི་མྱ་ངན་གྱིས། དྲག་ཤོས་ཚོས་འདག་འབྱར་གྱིས་འཁོར་
སྐྱོངས། དེ་འོག་ཚོ་རི་ཁྲོད་འགྲིམ། དེ་མིན་བྲོ་བརྡུང་སྙིང་འདོད་པ་
དང་ངུ་སྙིང་འདོད་པ། གསོལ་བ་འདེབས་པ་བཅས་སྙིང་ལ་ཅི་
དྲན་བྱས་ཀྱང་མྱ་ངན་དུ་འགྲོ་བ་ཡིན། ལོ་གསུམ་དུ་གདུང་རྟེན་
སོགས་ཅིས་ཀྱང་མ་བྱེད་པར་སྒོམས། དེ་ནས་རྟེན་ཆུང་ངུ་ཞིག་
གྱིས། སྒོ་མང་ལ་སོགས་པ་བཞེངས་མཁན་ཡོང་གི་ཨང་གསུངས།
སྒོ་མང་དེ་བཞེངས་ན་དྭགས་པོ་དཀའ་བརྒྱུད་ཀྱི་བུ་སློབ་ལ་་་་་་་
མཐའ་རྒྱས་ཀྱི་རྟེན་འབྲེལ་ཡོད་པ་ཡིན། གསོལ་བ་འདེབས་ཚེ་བླ་
མ་སྒྲུབ་པ་ཁོ་ན་ལ་གཙོ་བོ་གྱིས། ད་ལྟ་གསོལ་བ་བཏབ་པས་ཕྱིས་
བྱིན་རླབས་ཇེ་ཆེར་འགྲོ། དེ་ནི་ད་ལྟ་རྣམ་ཐར་ལ་ལེགས་ཉེས་
བརྟགས་པས་ལན་པ་ཡིན། བདག་གིས་ཀྱང་སངས་རྒྱས་གྲུབ་ཐོབ་
སྣ་ཕུ་པའི་རབས་མ་བཅད་པ་ཡིན་པས། ཁྱེད་རྣམས་ཀྱང་ཕྱག་རྒྱ་
ཆེན་པོའི་སྒོ་ཡོད་ན། འཁོར་མཁན་མི་གཅིག་མེད་ཀྱང་། བསེ་རུ་
ལྟ་བུའི་བྱང་ཆུབ་སེམས་དཔའ་ཡིན་པས་བརྒྱུད་པ་མ་བཟུང་པར་
ཟིན་པ་ཡིན། མཛེ་ཕོ་མཛེ་མོ་རུ་འདུག་ཀྱང་བརྒྱུད་འཛིན་དུ་འགྲོ་
བ་ཡིན། འདི་ནི་ནམ་གཞག་གཏན་གྱི་ཁ་ཆེམས་ཡིན་གསུངས།
166



དེར་བུ་སློབ་རྣམས་ཀྱིས་ཞུས་པ་ལྟར་སྔོན་དང་ཕྱིའི་རབས་་་་
མང་དུ་གསུངས། ངའི་ལུས་འདིས་གཞན་ལ་མ་ཕན་ན་གསོན་
ཡང་ཅི་བྱེད་གསུངས། བསྙུང་གཞི་དྲག་པོ་ཞིག་ཏུ་གྱུར་ཀྱང་
དབང་མོ་ཆེ་གསུངས་ནས་དགུང་ལོ་ལྔ་བཅུ་རྩ་གཅིག་བཞེས་པའི་
ལྕགས་ལུག་ལོའི་སྟོན་འབྲིང་ཚེས་ཉེར་ལྔའི་ནུབ་མོའི་ཐུན་དང་་་་
པོར་གཟུགས་སྐུའི་བཀོད་པ་བསྡུས་ཏེ་ཡོངས་སུ་མྱ་ངན་ལས་་་་་་
འདས་སོ། །
དེའི་ཚེ་ས་གཡོ་བ་དང་ནམ་མཁར་རོལ་མོའི་སྒྲ་སྣ་ཚོགས།
འཇའ་ཁ་དོག་སྣ་ཚོགས་ཀྱི་གུར་ཕུབ་པ་སོགས་ལྟས་རྣམས་བྱུང་་་
བས་ལྷ་དང་མིའི་འགྲོ་བ་རྣམས་ཀྱིས་རྗེ་མི་བཞུགས་པ་ཤེས་ཏེ་མྱ་་
ངན་གྱི་ཆོ་ངེ་བཏབ་སྟེ་བདག་ཅག་གི་སྐྱབས་མེད་དོ། །འགྲོ་བའི་
མིག་མེད་དོ། །ད་ནི་འཇིག་རྟེན་སྟོང་པར་གྱུར་ཏོ། །ཞེས་ཅི་བྱ་
གཏོལ་མེད་པར་གྱུར། སྐུ་གདུང་གི་ནམ་མཁར་ལྷས་མཆོད་རྫས་
དཔག་ཏུ་མེད་པས་མཆོད། བུ་སློབ་ཚོགས་ཀྱིས་ཉིན་མཚན་མེད་
དུ་མཆོད་པ་ཕྱག་སྐོར་གསོལ་འདེབས་སྨོན་ལམ་མང་པོས་ཉིན་་་་་
ཞག་བཅོ་བརྒྱད་དུ་དུས་འདའ་བར་བྱས་སོ། །
དེ་ནས་རིན་པོ་ཆེ་སྣ་ཚོགས་ལས་གྲུབ་པའི་གདུང་ཁང་གྲུ་་་་་
བཞི་སྒོ་བཞི་རྒྱན་སྣ་ཚོགས་ཀྱིས་བརྒྱན་པའི་དབུས་སུ་ཁྲི་ཤིང་་་་་་
བརྩེགས་པའི་ཐོག་ཏུ་སེང་ཁྲི་བཤམས་པར་སྐུ་གདུང་སྤྱན་དྲངས་་
ཏེ་མཆོད་པ་ཕུལ་བའི་ཚེ། སྐུ་གདུང་ལས་འོད་དཔག་ཏུ་མེད་པ་
167



འཕྲོས་པས་ཁམས་གསུམ་མ་ལུས་པ་སྣང་བར་བྱས། སླར་སྐུ་ལ་
ཐིམ་མ་ཐག་ཏུ་ལྟེ་བ་ནས་ཡེ་ཤེས་ཀྱི་མེ་ཆེར་འབར་བས་གདུང་་་་
བསྲེགས་སོ། །དེར་ལྷ་མིའི་འགྲོ་བ་རྣམས་དང་འདུས་པའི་དགེ་
འདུན་ཁྲི་ཕྲག་ཚོགས་པ་རྣམས་ངོ་མཚར་ནས་མགྲིན་གཅིག་པར།
ཨ་ལ་ལ། འགྲོ་བའི་བླ་མ་འདི་ལྟར་མཐུ་ཆེ་རྨད་དུ་བྱུང་ངོ་ཞེས་
ཡིད་གདུང་བའི་སྒོ་ནས་བསྔགས་པ་བརྗོད། དེ་ནས་གདུང་ཁང་
ནས་རིང་བསྲེལ་རྣམས་རིམ་པར་ཕྱུང་བ་ན། ཐུགས་དང་ལྗགས་
རིང་བསྲེལ་གྱི་དྲ་བས་བརྒྱན་པ་དང༌། ། རྗེ་བཙུན་རྣལ་འབྱོར་མ་
ཞལ་གཉིས་མ་དང་། དཔལ་འཁོར་ལོ་སྡོམ་པའི་སྐུ་དང་། ཉེ་སྙིང་
འབྲུ་བདུན་པ་དང༌། ཡི་གེ་གསུམ་པ་དང་། མཆོད་རྟེན་དང་།
སྐུའི་ཚིགས་པ་ཉེར་གཅིག་ལ་འཕགས་པ་འཇིག་རྟེན་མགོན་པོ་་་་
ནོར་བུ་པདྨོའི་སྐུ་དང༌། དབུ་ཐོད་ལ་རིགས་གསུམ་མགོན་པོའི་སྐུ་
དང༌། གཞན་རིང་བསྲེལ་གྱི་ཚོགས་གྲངས་མེད་པ་ལུས་ཅན་གྱི་
མཆོད་པའི་ཞིང་དུ་བཙལ་བ་རྣམས་སྤྱན་དྲངས་ཏེ་མཆོད་པ་རྒྱ་་་་
ཆེན་པོ་དུས་རིང་པོའི་བར་དུ་བྱས་སོ། །
བུ་སློབ་དགེ་འདུན་གྱི་ཚོགས་ཀྱིས། རྗེའི་ཞལ་ཆེམས་ལྟར་
ཕྱོགས་མེད་དབེན་པར་བསྟེན། གདན་ས་བ་སངས་རྒྱས་དབོན་
དང་རྒྱལ་བ་ལོ་རས་པ་སོགས་ཀྱིས་སློབ་མ་གསར་བུ་ཁྲིད་་་
བསྐྱངས། གཞན་རྣམས་འཛམ་གླིང་ཀུན་ཏུ་གནས་དང་བས་
མཐའ་དུར་ཁྲོད་ས་བླ་དང་ས་འོག་རྣམས་སུ་ཀུ་ས་མི་དང༌། ཞི་བ་
168



དང་བརྟུལ་ཞུགས་ཀྱི་ཚུལ་བཟུང་ནས་བྱོན་པས། ལ་ལས་འཇའ་
ལུས་འགྲུབ། ལ་ལས་རིག་འཛིན་བརྙེས། ལ་ལས་གྲུབ་པ་ཆེན་པོ་
བརྒྱད་ལ་མངའ་མཛད། ཕལ་མོ་ཆེས་དངོས་གྲུབ་རྣམ་པ་གཉིས་
ཀ་མཉེས་ཏེ། ནམ་མཁའི་མཐའ་ཟླས་ཀྱི་འགྲོ་བའི་དོན་རྒྱ་ཆེན་པོ་
མཛད་ཅིང་བཞུགས་སོ། །
དེ་ལྟར་རྒྱལ་བ་མ་ལུས་པའི་ཕྲིན་ལས་ཀྱི་བྱེད་པོ། བཤད་པ་
དང་སྒྲུབ་པ་ཀུན་གྱི་བསྟན་པའི་མངའ་བདག་ཆེན་པོ། འགྲོ་བའི་
མགོན་པོ་གཙང་པ་རྒྱ་རས་པ་ཞེས། ས་ཡི་སྟེང་ཀུན་གྲགས་པ་འདི་
ཉིད་ཀྱི་སློབ་མ་ཆེས་མཆོག་ཏུ་གྱུར་པ་ལ། པ་རི་བ་མ ཁྱེན་པའི་
མངའ་བདག་གམ་མཚན་གཞན་ཡེ་ཤེས་མགོན་པོ་ཞུ་བ་དེ་དང་།
རྐྱང་མོ་ཁ་པ་ཞེས་པ་དེ་གཉིས་ལ། དང་པོར་ཆེ་བ་སྤ་རྐྱང་གཉིས།
མཁས་གྲུབ་ཆེན་པོ་རྒྱ་ཡག་པ་དང་། འབྲས་མོ་བ་གཉིས་ལ། བར་
དུ་ཆེ་བ་རྒྱུ་འབྲས་གཉིས། རྒྱལ་བ་ལོ་རས་པ་དང་རྒོད་ཚང་པ་
མགོན་པོ་རྡོ་རྗེ་གཉིས་ལ་ཐ་མར་ཆེ་བ་ལོ་རྒོད་གཉིས་ཅེས་གྲགས་་
སོ། །དེ་ཡང་ལོ་རས་ནས་བརྒྱུད་པ་ལ་སྨད་འབྲུག་ས་ཡི་དྲེག་པ་
ཙམ་དང་། རྒོད་ཚང་པ་ནས་བརྒྱུད་པ་ལ་སྟོད་འབྲུག་གནམ་གྱི་
སྐར་མ་ཙམ་དུ་རྒྱས་པའི་ཕྲིན་ལས་ཀྱིས་འགྲོ་དོན་མཛད། དགའ་
ཡེས་དང༌། ཇོ་ཡེས་དང༌། བདེ་ཡིས་ཏེ་རྣལ་འབྱོར་པ་གསུམ།
གཡག་རས། འགྲན་རས། ལི་རས་ཏེ་རས་པ་གསུམ། རས་ཞིག་
དང་ཤང་ཞིག །ཞིག་པོ་དཀོན་མཆོག་སེང་གེ། ཞིག་པོ་སྐྱེས་མཆོག་
169



སྟེ་ཞིག་པོ་བཞི། དམ་པ་གཏེར་ཁུང་། དམ་པ་སྤ་སྒོ་བ། དམ་པ་ཀོ་
བྲག་སྟེ་དམ་པ་གསུམ། གཞན་ཡང་། མཁྱེན་རྟོགས་ཀྱི་སྟོབས་རྒྱས་
ཟབ་མོ་ཆོས་ཀྱི་མཛོད་འཛིན་པའི་དབུ་ཆེ་ཉིས་སྟོང་བརྒྱད་བརྒྱས་
དོན་བརྒྱུད་སྙིང་པོའི་བསྟན་པ་མཁའ་ཁྱབ་ཏུ་རྒྱས་པར་མཛད།
གདན་ས་ར་ལུང་དུ་མཉམ་མེད་སེང་གེ་དགུ་ཚར་དང༌། རིགས་
གསུམ་རྣམ་སྤྲུལ་དང་། རྒྱལ་དབང་རྗེ་སོགས་སྐྱེ་སྤྲུལ་རིམ་པར་
བྱོན། །
གཞན་ཡང་འབྲུག་སྨྱོན་དང་གཙང་སྨྱོན། དབུས་སྨྱོན་སོགས་
གྲུབ་ཐོབ་ངོ་མཚར་ཅན་མང་དུ་བྱོན་ནས་གང་ལ་གང་འདུལ་་་་་་
གྱིས་འགྲོ་བ་མ་ལུས་པ་འདྲེན་པ་མཛད་པ་དེ་དག་ལ་བར་འབྲུག་་
ཅེས་གྲགས་པ་སྟེ། མདོར་ན་རྗེ་འདི་ཉིད་ཀྱི་ཞལ་མཐོང་ཞིང་
གསུང་གིས་ངོམ་པར་བྱས་པ་དག་ལྟ་ཞོག །མཚན་ཙམ་ཐོས་པས་
ཀྱང་སྲིད་པ་མཐར་བྱེད་ཅིང་ཐར་པ་དང་ཐམས་ཅད་མཁྱེན་པའི་
ས་ལ་འགོད་ནུས་པའི་མཐུ་མངའ་བ་དེའི་ཐོག་མའི་གདན་སའི་
རྟེན་འབྲེལ་གྱིས་མཚན་བླ་མ་ལ་ཐོག །བླ་མའི་མཚན་ཆོས་བརྒྱུད་
ལ་ཐོག་པ་དཔལ་ལྡན་འབྲུག་པ་ཞེས་པའི་བསྟན་པ་དང་འཕྲིན་་་
ལས་ཀྱིས་བྱ་རྒོད་ཀྱི་ཉིན་ལམ་བཅོ་བརྒྱད་དུ་ཁྱབ་པར་གླིང་་་་་་་
འདིའི་ས་སྟེང་དུ་གནས་པའི་མི་རྣམས་ལ་གྲགས་སོ། །
ཡང་རྗེ་རྒྱ་རས་ཀྱི་བརྒྱུད་པ་འདི་ལ་གདན་རབས་བརྒྱུད་་་་་་་
བཅུ་རྩ་བཞིའི་བར་དུ་བྱུང་། འདི་དག་ཚང་མ་སྤྱན་རས་གཟིགས་
17 ()



ཀྱི་སྤྲུལ་པ་ཤ་སྟག་འབྱུང་བ་ཡིན་ཏེ། རྒྱ་འཇམ་དཔལ་གསང་བས།
ས་བྱང་ཕྱོགས་བོད་ཀྱི་རྒྱལ་ཁམས་སུ། །ང་ཐུགས་རྗེ་ཆེན་པོའི་
བརྒྱུད་པ་ལ། ཁྱད་པར་ལྷ་ཡི་རྣམ་འཕྲུལ་ནི། །བཅུ་ཕྲག་བརྒྱད་ཀྱི་
བར་དུ་འབྱུང༌། །ཞེས་གསུངས། དེ་ལྟ་བུའི་སྐྱེས་བུ་དམ་པ་ཤ་སྟག་
སྟོན་པ་པོར་གྱུར། ཉན་པ་པོའི་སློབ་མ་དག་ཀྱང་། ཟབ་མོའི་དོན་
ལ་མི་སྐྲག་ཅིང་སྐལ་བ་དང་ལྡན་པ། རྣམ་པ་ཐ་དད་ཀྱང་། རང་
བཞིན་གཅིག་པ་རྡོ་རྗེ་སློབ་དཔོན་དང་རྒྱུད་གཅིག་པ་ལྟ་བུའི་་་་་་
འཁོར་ཡིན། དེའི་ནང་ནས་རྡོ་རྗེ་སློབ་དཔོན་གྱི་བཀས་གནང་བ་
ཐོབ་ཅིང་། གསུང་གི་མཛོད་འཛིན་པ་ལ་ཕྲ་རག་དངོས་དང་སྦས་
པའི་གྲུབ་ཐོབ་རེ་དང་ཕྱོགས་ཀུན་ཏུ་འགྲན་ཟླ་བྲལ་བའི་བསྟན་་་་་
པའི་གསལ་བྱེད་རེ་འབྱུང་ཞེས་པའང་གསལ་ལོ། །
དབོན་རས་དར་མ་སེང་གེའི་རྣམ་ཐར།
ད་ནི་གདན་ས་ར་ལུང་དུ་རྗེའི་རིགས་ཀྱི་དབོན་པོ་ཆོས་ཀྱི་་་་
སྲས། རྒྱལ་ཚབ་སངས་རྒྱས་དབོན་རས་སོགས་སེང་གེའི་མཚན་
ཅན་དགུ་བྱོན་ཚུལ་མདོར་བསྡུས་ཞིག་ཞུ་ན། ཐོག་མར་དབོན་
རས་དར་མ་སེང་གེ་ནི་རྗེ་རྒྱ་རས་ཀྱི་གཅེན་པོ་ལྷ་གཉན་དང་།
རྗེའུ་རིགས་ཇོ་མོ་རྒྱན་གཉིས་ཀྱི་སྲས་སུ་ཡུལ་ར་ལུང་དུ་རབ་བྱུང་་
གསུམ་པའི་མེ་མོ་བྱ་ལ་བལྟམས། དགུང་ལོ་ཉི་ཤུ་རྩ་གཉིས་ཐོག་ཁུ་
171



བོའི་རྩར་ཆོས་གྲོས་ལ་ཕེབས། མ་མཇལ་གོང་དུ་ཁུ་བོ་རྒྱ་རས་ཀྱིས་
མཁྱེན་ཏེ། ཉེ་གནས་རྣམས་ལ་སང་ཆོས་གྲོས་ཀྱི་མི་ཅིག་ཡོང་། དེ་
ལ་ཆོས་སྐྱོང་འགོ་བར་འདུག །མདང་བྱ་རོག་མང་པོས་འབུལ་བ་
བྱུང་གསུངས། དེའི་ཉིན་དབོན་རས་དྲུང་དུ་བྱོན། རབ་ཏུ་བྱུང་
ནས་མཚན་དར་མ་སེང་གེ་ཞེས་བཏགས། གདམས་པ་དང་འབྲུག་
སྐོར་གྱི་ལག་ལེན་རྫོགས་པར་གསན། ལོ་མང་པོའི་བར་དུ་གཅོང་
ཞིའི་དཀའ་ཐུབ་ཀྱི་མཚམས་འབྲུག་ཏུ་མཛད། དེ་ནས་ཁུ་བོ་
དཔོན་སློབ་ལྔ་སྟེང་ཙམ་གཞུང་དུ་ཕེབས་ཁར། ཁྱོད་ཀྱིས་མཚམས་
པ་རྣམས་ཀྱི་ཤིང་དང་། ངེད་ཚུར་སླེབས་དུས་ཀྱི་ཤིང་གསོག་གིས་
གསུང་བའི་བཀའ་གནང་། དེའི་ཤུལ་དུ་སྙིང་རུས་བསྐྱེད་དེ་ཤིང་
བླང་པས། མགོན་པོ་འཁོར་གདོང་ཅན་དང་བཅས་པ་སྤྲུལ་པའི་
གཟུགས་ཀྱིས་ཤིང་མང་དུ་བསགས་ནས་བཞུགས་པར། རྗེ་རྒྱ་རས་
དཔོན་སློབ་ཚུར་ཕེབས། དགེ་འདུན་སྟོང་ཕྲག་མང་པོས་ཤིང་བླང་
ཡང་མི་ཟད་པར་བྱུང་། དེར་ཁུ་བོས་ཁྱོད་ཀྱིས་ཤིང་འདི་ཙམ་
གསོག་པ་ལ་གྲོགས་སུ་ཡོད་གསུངས་པས། དབོན་གྱིས་ཞུ་མ་ཤེས་
པ་ལ། རྒན་མོ་ཞིག་གིས། དབོན་རས་ནི་ཉལ་འདུག །མི་གཅན་
གཟན་གྱི་མགོ་ཅན་མང་པོས་བཅད་པ་ཡིན་ནོ་ཞུས་པར། རྗེ་ནས་
དེ་ཡོང་སྟེ་ཁ་རོག་སྡོད་གསུངས་བྱུང་། དེ་དུས་ནས་གྲུབ་པ་ཐོབ་
པ་ཡིན། དབོན་རས་དགུང་ལོ་སོ་ལྔའི་ཐོག་ཁུ་བོ་འགྲོ་བའི་མགོན་
པོ་རྒྱ་རས་པ་གཤེགས་ཁར་རྒྱལ་ཚབ་ཏུ་མངའ་གསོལ། འབྲུག་
172



དང་ར་ལུང་གི་གདན་ས་བཟུང༌། ལོ་རས་དང་རྒོད་ཚང་པ་སོགས་
དབུ་ཆེ་བུ་སློབ་རྣམས་ཀྱིས་ཁུ་བོ་རྒྱ་རས་དང་ཁྱད་མེད་ཀྱི་ཆོས་ཞུ་
བ་དང་ཞབས་ཏོག་ཕུལ། རྒོད་ཚང་པ་ལ་རོ་སྙོམས་ཀྱི་ཆོས་སྐོར་
གནང་། རྒོད་ཚང་བྲག་ཏུ་རྒོད་ཚང་པ་སྒྲུབ་པ་ལ་བཅུག །དེ་ནས་
དབོན་རས་སྟག་རི་གངས་ཀྱི་ར་བར་ཕེབས་དུས་སུ་གསང་སྤྱོད་་་་
ལ་བྱོན་པས་བུ་མོ་རིན་ཆེན་རྒྱུན་ཅན་གསུམ་གྱིས། ཀྱེ། འདིར་
བཞུགས་ཀྱི་སྐལ་ལྡན་ལོ་ཙཱ་བ། །ཁྱེད་རྒྱ་གར་ཡུལ་ནས་བྱོན་ཙ་ན། །
ངེད་མི་འགྱུར་བུ་མོ་སྤུན་གསུམ་གྱིས། །ལམ་སྐྱབས་འགྲོ་སེམས་
སྐྱེད་ཀྱི་སྡོམ་པ་ཞུས། །དེ་ཐུགས་ལ་གསལ་ལམ་ལོ་ཙཱ་བ། །ཟེར་མི་
སྣང་བར་གྱུར་པས། རྗེ་འདི་ཉིད་མར་པའི་སྤྲུལ་པ་ཡིན་པར་
གསལ་ལོ། །དེ་ལྟར་ཆོས་སྐྱོང་བྲན་དུ་འཁོལ། ཞི་རྒྱས་དབང་དྲག་
གི་ལས་ཐོག་མེད་འགྲུབ་པས་བུ་སློབ་རྣམས་ལ་ཞལ་བཀོད་གནང་
ནས་འབྲུག་གི་གཙུག་ལག་ཁང་དང་། མདོ་མཁར་གྱི་གཙུག་ལག་
ཁང་སོགས་གཙུག་ལག་ཁང་བཞི་ཉི་མ་གཅིག་ལ་རྨང་བཏིང་།
དབོན་རས་ཉིད་སྟག་རིར་སྐུ་མཚམས་བཞུགས། གཙུག་ལག་ཁང་
བཞི་པོ་ལོ་གཅིག་ལ་ཕལ་ཆེ་བ་གྲུབ། ཐོག་མར་འབྲུག་གི་ལྷ་མོ་ཆེ་
བཞེངས་སྐབས། རག་མའི་ཀླུ་བཙན་གྱིས་ཟངས་ཕུལ་བ་རག་པའི་
རི་ནས་གཏེར་ཐོན་ཏེ་བཞེངས། དེའི་ཐུགས་ཀར་འགྲོ་བའི་མགོན་
པོ་རྒྱ་རས་ཀྱི་ལྗགས་དང་སྐུ་ཚིགས་ལ་ཕེབས་པའི་སྤྱན་རས་་་་་་་་
གཟིགས་རིང་བསྲེལ་དང་བཅས་པ་བཞུགས་སུ་གསོལ། ར་ལུང་དུ་
173



གསེར་ཟངས་ལས་གྲུབ་པའི་བཀྲ་ཤིས་སྒོ་མང་བཞེངས། དེའི་ནང་
དུ་ཡང་འགྲོ་བའི་མགོན་པོའི་སྐུ་ཚིགས་ལ་ཕེབས་པའི་སྤྱན་རས་་་་
གཟིགས་རིང་བསྲེལ་དང་བཅས་པ་བཞུགས་སུ་གསོལ། དེ་རྣམས་
ལ་རབ་གནས་མཛད་དེ་སྟག་རི་ལ་བཞུགས་ནས་སྒྲུབ་སྡེ་བཙུགས།
རྟ་མགྲིན་ཞལ་གཟིགས་པ་སོགས་མང་དུ་བྱུང་། བུ་སློབ་རྣམས་
ཀྱིས་ར་ལུང་དུ་མཆོད་རྟེན་བཀྲ་ཤིས་སྒོ་མང་ཆེན་མོ་བཞེངས།
དེ་སྐབས་གསེར་ཟངས་ལས་གྲུབ་པའི་གདུགས་གན་ཛི་ར་་་་་
དང་བཅས་པ་མཆོད་རྟེན་གྱི་དབུ་རྩེར་བསྐྱོན་པ་ལ། བུ་སློབ་
རྣམས་ནས་སྔ་དྲོ་གཅིག་བསྐྱོན་ཡང་མ་ཐུབ་པའི་དཀའ་བ་བྱུང་་་་
ནས་གསོལ་ཚིགས་ལ་ཕེབས། དེ་དུས་སངས་རྒྱས་དབོན་རས་ཉིད་
སྟག་རི་ནས་རྐྱང་གཅིག་ལ་ཆིབས་ཏེ་རྫུ་འཕྲུལ་གྱིས་ཕེབས། སྲོག་
ཤིང་རྩེར་གདུགས་གནཛི་ར་དང་བཅས་པ་བསྐྱོན་ཟིན་པར། བུ་
སློབ་རྣམས་གསོལ་ཚིགས་ཐོན་པ་དང་ལས་ལ་ཕེབས་པར། མཆོད་
རྟེན་གྱི་རྩེར་གདུགས་གན་ཛི་ར་བསྐྱོན་ཟིན་པ་མཐོང་བས་ཧ་་་་་་
ལས་པར་གྱུར་ནས་ཕྱོགས་ཀུན་ལ་བལྟས་པས། རྗེ་དབོན་རས་
ཉིད་རྐྱང་ཆིབས་ཉང་རོ་ཞེས་པའི་རི་ངོས་ལ་བྱོན་པ་འགྲོ་བར་་་་་
ཀུན་གྱིས་མཐོང༌། དེའི་རྗེས་ལ་བལྟས་པས། ཕ་འོང་ཅིག་ལ་རྐྱང་
དང་མིའི་ཞབས་རྗེས་གསལ་བ་ཞིག་རྙེད་པ། ད་ལྟའང་ཀུན་ལ་
མཇལ་རྒྱུ་ཡོད། དེ་ནས་བུ་སློབ་རྣམས་ཀྱིས་བཀྲ་ཤིས་སྒོ་མང་ཆེན་
མོ་བཞེངས་ཟིན་པ་དང་རབ་གནས་ལ་རྗེ་དབོན་རས་ཉིད་གདན་
17:4



དྲངས་པས། མཆོད་རྟེན་ལེགས་པ་རང་ཅིག་བྱུང་འདུག །མ་
འོངས་པའི་དུས་སུ་འདིའི་གདུགས་དང་གན་ཛི་ར་ཡོ་བ་འབྱུང༌།
དེ་དུས་ཀྱང་ང་རང་ཡོང་ནས་སྲོང་དགོས་པ་འདུག་གསུངས་ནས་
ངག་དབང་ཆོས་ཀྱི་རྒྱལ་པོ་ལུང་བསྟན་ནོ། །དེ་ལྟ་བུའི་དབོན་རས་
ཉིད་ཀྱིས་བསྟན་པ་དང་འགྲོ་བའི་དོན་རྒྱ་ཆེན་མཛད་པ་མཐར་་་
ཕྱིན་དགུང་ལོ་རེ་གཅིག་པ་མེ་མོ་བྱ་ལ་དགོངས་པ་ཆོས་དབྱིངས་་་
སུ་ཐིམ།
སློབ་མ་ཡང་། གཡུ་མོ་ཆེ་དང་། འབོས་མཚོ་བ་དང་བྲག་
དམར་བ་སོགས་མང་དུ་ཕེབས་སོ། །
ཆོས་རྗེ་གཞོན་ནུ་སེང་གེའི་རྣམ་ཐར།
གཉིས་པ་ཆོས་རྗེ་གཞོན་ནུ་སེང་གེ་ནི། རྗེ་འགྲོ་མགོན་གཙང་
པའི་གདུང་བརྒྱུད་དུ་རྒྱ་ལྷ་བཙན་ཞེས་སངས་རྒྱས་དབོན་རས་ཀྱི་
གཅེན་པོ་དང་། ཡུམ་འབྲེ་མོ་བྷ་ལྷོད་ཅེས་བྱ་བ་གཉིས་ཀྱི་སྲས་སུ།
རབ་བྱུང་གསུམ་པའི་ལྕགས་ཕོ་སྤྲེལ་ལ་སྐུ་བལྟམས། རྗེ་འགྲོ་བའི་
མགོན་པོ་གཙང་པ་རྒྱ་རས་ཞལ་བཞུགས་པའི་དུས་སྐབས་ཤིག་ཏུ་
ཆོས་རྗེ་འདི་ཉིད་བྱིས་པའི་དུས་སུ་གང་ནས་བྱུང་ཆ་མེད་པར་་་་་
དཀྱིལ་འཁོར་གྱི་སྟེང་དུ་འཛེགས་ཏེ། ལས་ཐམས་ཅད་པའི་བདུད་
རྩི་ཀ་པཱ་ལ་ཡོད་པ་དེའི་ནང་གི་བདུད་རྩི་གསོལ་ཀ་པཱ་ལ་དབུ་ལ་་་
175



བཀབ་ནས་འདུག་པར། འགྲོ་མགོན་རྒྱ་རས་ཀྱི་ཞལ་ནས། བུ་འདི་
རང་ག་བ་མིན་འགྲོ་བ་ལ་ཕན་ཐོགས་པ་ཞིག་ཡོད་པས་ཆུད་ཟོས་
སུ་མ་སོང་བར་སྐྱོངས་ཤིག་གསུངས། དགུང་ལོ་བརྒྱད་པ་ལ་ཡི་གེ་
དང་སྒྲ་སོགས་བསླབ། རྗེ་རྒྱ་རས་ལ་གཙུག་ཕུད་ཕུལ། མཚན་
གཞོན་ནུ་སེང་གེ་བྱ་བར་བཏགས། དགུང་ལོ་བཅུ་གཉིས་ཐོག་
མཁན་པོ་རྡོ་རྗེ་རིན་པོ་ཆེ་པ་དང༌། སློབ་དཔོན་བསམ་ཡས་པ་ལ་
རབ་ཏུ་བྱུང༌། རྗེ་འགྲོ་བའི་མགོན་པོས་སྒྲུབ་ཐབས་རྣམས་དང་རོ་
སྙོམས། བསྲེ་འཕོ་སོགས་གདམས་པ་རྣམས་ཀྱི་ལུང་གནང༌། སྒྲོ་
འདོགས་སངས་རྒྱས་དབོན་ལས་བཅད། གཞན་བཟོ་གསོ་བ་
གཙུག་ལག་སོགས་ལ་བསླབས་པས་བློ་གྲོས་རྒྱས། ཆོས་རྗེ་ལོ་ཙཱ་བ་
ལ་ཀྱེ་རྡོར་གྱི་དབང་དང༌། དབུ་མ་ལུགས་ཀྱི་སེམས་བསྐྱེད་སྒྲུབ་
སྐོར་གདམས་པ་སོགས་མང་དུ་གསན། དགུང་ལོ་ཉེར་གསུམ་པ་
ལ་བསྙེན་པར་རྫོགས་ནས་སློབ་དཔོན་གླན་ལས་གཏུམ་པོའི་རྒྱུད་
དང་། གསང་བསྟན་གྱི་དབང་ལ་སོགས་པ་དང༌། ཞལ་ཕུ་བ་ལ་མི་
འཁྲུགས་པའི་སྐོར་དང་རྒྱུད་སྡེ་བཞི་ལ་སོགས་པའི་སྤྲོས་པ་ལེགས་
པར་བཅད། རྗེ་འགྲོ་མགོན་གྱི་བཀའ་ལས་འཇིག་རྟེན་གྱི་བྱ་བ་
ཐམས་ཅད་ཤིང་ལོ་རུལ་པ་བཞིན་སྤངས་ནས་སྒྲུབ་པ་གྱིས་་་་་་་་་
གསུངས་པ་བཞིན་རྗེ་འགྲོ་མགོན་ལ་སྔོན་འགྲོའི་ཁྲིད་ཞུས་ནས་་་་
སྒོམ་པས་ཞག་བདུན་ནས་ཉམས་རྟོགས་འཁྲུངས། སྙིང་རྗེ་ཚད་
མེད་པ་སྐྱེས། ར་ལུང་དུ་འདག་སྦྱར་ལོ་གསུམ་བཞུགས། མཐའ་
176



བྲལ་གྱི་རྟོགས་པ་ཤར། དེ་ནས་ཙ་རི་དང་ཏི་སེ་ལ་འགྲོ་བར་ཞུས་
པས། སངས་རྒྱས་དབོན་གྱིས་སྟག་རི་གངས་ཀྱི་ར་བ་འདི་ས་
ཕྱོགས་དབེན་ཞིང་གཞི་བདག་ཆོས་ལ་དཀར་བ་ཞིག་ཡོད་པས།
ང་རང་ག ཉིས་པོ་དེ ར་འ གྲོ ་ གསུང ས་བྱོན་ནས་བ ཞུགས་པས།
ཐུགས་དམ་འཕེལ། རྩ་རླུང་གི་ཡོན་ཏན་མང་དུ་འཕེལ། ཟླ་བ་ལ་
གྲིབ་མ་མི་མཐོང་བ་དང༌། རླུང་གར་འདོད་དུ་འགྲོ་བ། རྐང་འོག་
གི་རྩྭ་མི་ལེབ་པ་ཤིང་བལ་ལྟར་ཡང་བ་བྱུང༌། འཁོར་ལོ་སྡོམ་པ་ལྷ་
བཅུ་གསུམ་གྱི་ཞལ་མངོན་སུམ་གཟིགས་པ་དང་བཅོམ་ལྡན་་་་་་་་
འདས་ཤཱཀྱའི་རྒྱལ་པོ་འཁོར་ལྔ་སྡེ་དང་བཅས་པ། མི་འཁྲུགས་པ།
སྤྱན་རས་གཟིགས་ཁ་སརྦ་ཎི་སོགས་འཇའ་ཚོན་ལྟར་གཟིགས།
གཞུང་སྤོ་རར་བཞུགས་དུས་ལྷ་ས་བ་དང་འཁོར་བུ་སློབ་་་་་
རྣམས་རྩོད་པར། རྗེ་གཞོན་ནུ་སེང་གེས་ཆོས་པ་ཡིན་པས་དེ་འདྲ་
མ་བྱེད་གསུངས་ཀྱང་མ་ཉན། ཐུགས་སྐྱོ་ནས་ཞེ་མནའ་ལྔའི་
མགུར་གསུངས་པའི་ཚེ་རྗེ་འགྲོ་བའི་མགོན་པོ་དང༌། སངས་རྒྱས་
དབོན་གཉིས་སེང་གེ་དང་སྟག་ལ་ཆིབས་ནས་ནམ་མཁར་བྱོན་ཏེ།
སེམས་ཅན་མོས་པ་སྣ་ཚོགས་ཅན་ཡིན་པས་འགྲོ་དོན་ལ་ཡིད་་་་་
ཆད་མ་བྱེད། བྱང་ཆུབ་ཀྱི་སེམས་ཉམས་པར་འགྱུར་རོ་གསུངས།
སློབ་དཔོན་རྡོ་རྗེ་དྲིལ་བུ་པ་ནམ་མཁར་བྱོན་ནས་རྡོ་རྗེ་དྲིལ་བུ་་་་
ཕྱག་ཏུ་གཏད་དེ་གདམས་པ་གནང་། རྗེ་འདི་ཉིད་དུས་གསུམ་ཇི་
ལྟ་བ་བཞིན་གཟིགས་པའི་མངོན་ཤེས་མང། དབུས་གཙང་དུ་
177



ཡོན་བདག་གིས་གདན་དྲངས་པར་ཕེབས། དད་འདུས་ཀྱི་གདུལ་
བྱ་ཆེས་མང་པོ་ཆོས་ཀྱི་འཁོར་ལོ་བསྐོར་རོ། །མདོར་ན་རྗེ་འདི་
ཉིད་རྟོགས་པས་རང་གྲོལ། ཐུགས་རྗེས་གཞན་གྲོལ། རྟེན་འབྲེལ་
ཐབས་ལ་མཁས། གདུལ་བྱའི་དུས་རིགས་མཁྱེན། ཀུན་ལ་ཕན་
བདེ་ཆེན་པོ་སྒྲུབ་མངོན་ཤེས་དང་རྫུ་འཕྲུལ་སོགས་ལ་ཐོགས་པ་་་་
མེད་པར་གྱུར་ཀྱང་བསྙེན་བཀུར་དང་ལོངས་སྤྱོད་ལ་སྙིང་པོ་མེད་
པར་གཟིགས། རྗེས་ཞལ་ནས་འབྲུག་པ་ལྷ་ས་པས་བསྲེགས་པར་
འདུག་ཀྱང་རྗེས་མི་གཅོད་རི་ཁྲོད་འགྲིམ་པའི་བརྡའ་ཡིན་་་
གསུངས་པ་ལྟར། རྒྱ་གར་རྡོ་རྗེ་གདན་ལྟ་བུའི་འབྲུག་དགོན་པ་མེ་
ལ་བསྲེགས། དགེ་འདུན་མང་པོ་བཀྲོངས་པའི་དུས་སུ་བཙུན་པ་
གསར་བུ་རྣམས་ལའང་རིང་བསྲེལ་མང་དུ་བྱུང་། །
དེ་ཡང་རྗེ་རིན་པོ་ཆེ་འདི་ཉིད་ལ་གསོལ་བ་འདེབས་པ་དང་།
གནོད་པ་སྐྱེལ་བའང་ཐུགས་རྗེས་མི་འདོར་བར་ཞལ་གྱིས་བཞེས།
རྗེས་ཞལ་ནས། ད་ལྟ་གདམས་ངག་ལ་ནན་ཆགས་བྱ་དགོས། གྲུབ་
པ་ཐོབ་འདོད་ན་ཐབས་ལམ་སྒོམ་དགོས། ནུས་པ་འདོད་ན་
བསྙེན་སྒྲུབ་བྱ་དགོས། སངས་རྒྱས་འདོད་ན་རྟོགས་པ་སྐྱོང་དགོས་
པ་ཡིན། ལེ་ལོ་ལ་སྡོད་པའི་གནས་མེད་དོ། །ངས་ཀྱང་སྒྲུབ་པ་བྱེད་
དུས་ཡར་དཀོན་མཆོག་ལ་གསོལ་བ་ཉིན་མཚན་མེད་པར་བཏབ།
མར་སེམས་ཅན་ལ་སྙིང་རྗེ་ཆེན་པོའི་ངང་ནས་སྨོན་ལམ་དཔག་་་
ཏུ་མེད་པ་བཏབ། བར་དུ་ཕྱག་རྒྱ་ཆེན་པོ་ཡེངས་མེད་དུ་སྐྱོང་བ་
178



ཡིན་གསུངས། མཐར་སློབ་མའི་ཚོགས་ལ་བཟང་ངན་འབྲིང་
གསུམ་སྤྱི་བོས་ཁུར་ལ་ཆོས་ཚུལ་བཞིན་གྱིས་བློ་སྙིང་བྲང་གསུམ་་་
བླ་མ་ལ་གཏོད་ལ་ང་མ་བརྗེད་པར་གྱིས་གསུངས་པ་དང༌། ཉི་མ་
སེང་གེ་རྒྱལ་ཚབ་ཏུ་བསྐོས་ནས་མདའ་ཀར་ཆོས་སྐྱོང་སྤྲུལ་པའི་་
བྱ་རོག་ལ་གཏོར་མ་བྱིན་པ ས་སོང་བ་དང་སྐུ་ཡི་དཀྱིལ་འཁོར་་་་་
དག་པའི་ཞིང་དུ་གཤེགས། ཐུགས་ལྗགས་འཕེལ་གདུང་རིང་
བསྲེལ་སོགས་མང་དུ་བྱོན་ནོ། ། །
ཉི་མ་སེང་གེའི་རྣམ་ཐར།
གསུམ་པ་ཉི་མ་སེང་གེ་ནི། ཆོས་རྗེ་གཞོན་ནུ་སེང་གེའི་གཅུང་
སློབ་དཔོན་རིན་པོ་ཆེ་དཔལ་གྱི་སྲས་སུ་འཁྲུངས། དགུང་ལོ་ཆུང་
དུས་ནས་སློབ་གཉེར་མཛད། སྤོས་སྐྱའི་ཕུག་མོ་ཆེར་སློབ་གཉེར་
མཛད་སྐབས་སྐུའི་སྐྱེ་བ་སྔ་མའི་གསུང་དང་སྤྱོད་ལམ་མཛད་པ་་་་
ཆོས་རྗེ་གཞོན་ནུ་སེང་གེས་བཀས་བཀག །དགུང་ལོ་བཅུར་རབ་
ཏུ་བྱུང་། ཉིན་ཅིག་ངས་གར་བྱ་གསུངས་གར་མཛད་པས། བླ་མ་
སྟོན་པ་ཟེར་བ་སོགས་ཀྱིས་བདེ་མཆོག་ལྷ་མོ་བཞིའི་སྐོར་བ་ཞིག་་་
མཇལ་བས་གཞན་སྣང་བསྒྱུར་ནུས། རྗེ་གཞོན་ནུ་སེང་གེ་ལ་
འབྲུག་པའི་ཆོས་སྐོར་དང་གདམས་པ་ཡོངས་རྫོགས་གསན། རྗེ་
འདི་ཉིད་དབང་གསན་པའི་དུས་སུ། སློབ་དཔོན་ཞང་པོ་དང་
179



སློབ་དཔོན་སྤྲེལ་ཆུང་པ་གཉིས་ཀྱིས་བདེ་མཆོག་ལྷན་སྐྱེས་སུ་་་་་་
མཐོང་བ་དང་། བརྩོན་འགྲུས་དཔལ་གྱིས་བདེ་མཆོག་ཞལ་བཞི་
ཕྱག་བཅུ་གཉིས་པར་མཐོང་། ལྷ་སར་ཕེབས་སྐབས་ཇོ་བོ་དང་རྗེ་
འདི་ཉིད་འོད་ཟེར་གྱིས་ཞལ་ཕན་ཚུན་སྦྲེལ་བར་མཐོང་། རབ་
གནས་མཛད་སྐབས་ཐམས་ཅད་ཀྱིས་མཐུན་པར་ཤཱཀྱ་ཐུབ་པར་་་་
མཐོང་བ་དང་གཞན་ཡང་། སྤྱན་རས་གཟིགས། ཕྱག་རྡོར། ཕག་
མོ། ཚེ་དཔག་མེད་སོགས་མཐོང་སྣང་དག་པ་མང་དུ་བྱུང་། ས་སྐྱ་
བླ་མ་ཆོས་ཀྱི་རྒྱ་མཚོ་ལས་དགྱེས་རྡོར་མ་ཡ་སོགས་གསན། འབྲུག་
དང་ར་ལུང་དུ་ཕེབས་དུས་ཆོས་རྗེ་གཞོན་ནུ་སེང་གེ་སྐུ་གཤེགས་་་
ནས་དེའི་གཤེགས་རྫོགས་སྒྲུབ། གདན་སར་ཕེབས། བྲུག་དང་ར་
ལུང་མདོ་མཁར་ཆོས་རྫོང་བཞིར་ཕྱི་རྟེན་རེ་བཞེངས། ར་ལུང་གི་
ཡང་དགོན་རྒྱལ་བའི་ཕོ་བྲང་འདེབས་པ་སོགས་མཛད་པ་མཐར་
ཕྱིན་ནས་རབ་བྱུང་ལྔ་པའི་མེ་ཕག་ལོར་སྐུ་ཡི་བཀོད་པ་བསྡུ་བར་་
མཛད་དོ། །
སེང་གེ་ཤེས་རབ་ཀྱི་རྣམ་ཐར།
བཞི་པ་སེང་གེ་ཤེས་རབ་(མཚན་གཞན་རྗེ་རྡོ་རྗེ་གླིང་་་་་་་་
པ）ནི། ཆོས་རྗེ་འགྲོ་མགོན་གཙང་པ་རྒྱ་རས་པའི་གདུང་བརྒྱུད་
དུ་ཡབ་སློབ་དཔོན་དབོན་སྟག་གི་སྲས་སུ་འཁྲུངས། འདི་ནི་
180



སངས་རྒྱས་དབོན་རས་ཀྱི་སྤྲུལ་སྐུ་ཡིན། ཡབ་ཀྱི་དྲུང་དུ་འབྲི་ཀློག་
ཆོས་སྤྱོད་ལ་བརྩོན། དད་བརྩོན་ཤེས་རབ་ཤིན་ཏུ་ཆེ། ཆོས་རྗེ་
གཞོན་ནུ་སེང་གེའི་དྲུང་དུ་ཕག་མོའི་བྱིན་རླབས་ཞུས། སེམས་
དབང་གནང་སྐབས་དྲིལ་བུའི་སྒྲ་ལས་སེམས་ངོ་འཕྲོད། རང་
ལུགས་ཀྱི་ཆོས་སྐོར་གདམས་པ་གསན་ཁྲིད་བསྐྱངས་པས་རྟོགས་་་
པ་ཁྱད་པར་ཅན་འཁྲུངས། མོས་གུས་གཏིང་ནས་སྐྱེས། བློ་སྣ་ཐུང་
སྤྱད་ཀྱིས་སོང༌། བླ་མ་ལ་སངས་རྒྱས་དངོས་ཀྱི་འདུ་ཤེས་དང་མི་
འབྲལ་བར་གྱུར་ཏེ་བསྙེན་རྫོགས་བསྒྲུབ། རྗེ་གཞོན་ནུ་སེང་གེས་
རྒྱལ་བ་རྒོད་ཚང་པའི་གདན་འཛིན་དུ་འགྲོ་དགོས་གསུངས་པ་་་་
ལྟར་བྱོན། གྲྭ་བཙུན་དང་ཇོ་མོ་བྱེད་མི་མང་དུ་བྱུང་། སློབ་མ་སྟོང་
ཙམ་ལ་དབང་ཁྲིད་དང་ཆོས་གསུངས། འབུལ་བ་བྱུང་ཚད་ར་
ལུང་དུ་བསྐུར། རྒྱལ་བ་རྒོད་ཚང་པས། ཀ་པཱ་ལ་སྨུག་པོ་འཇའ་
ཚོན་མ་ཞེས་བྱ་བ། དཔལ་ནཱ་རོ་པའི་གསོལ་ཞལ་བཀའ་བརྒྱུད་
པའི་ཁྱད་ནོར་དུ་གྲགས་པའི་བྱིན་རླབས་ཅན་དེ་དང༌། པཎ་ཆེན་
ཤཱཀྱ་ཤྲཱིའི་རྒྱན་དྲུག་དང་ཐུགས་དམ་རྟེན་རྗེ་བཙུན་མའི་སྐུ། ཆོས་
རྗེ་འགྲོ་མགོན་རྒྱ་རས་ཀྱི་དབུ་ཐོད་དུམ་བུ་གཅིག་ལ་རིང་བསྲེལ་་་
ཁ་དོག་ལྔ་ཚང་བའི་ངོ་མཚར་ཅན་བཅས་ཉེ་གནས་སོགས་ཀྱིས་
རྒྱུས་མེད་པར་གནང་། མཚན་སྙན་དང་སྐུ་བསོད་རྒྱས་པར་བྱུང་།
བླ་མའི་ཞལ་ནས། གནས་ངེས་མེད་དུ་རྒྱུག །འབྲུག་ར་ལུང་གི་
གདན་ས་འདི་ལ་ཕྱི་མིག་རིང་དུ་ལྟོས་ཤིག་གསུངས། ཞལ་
181



གཟིགས་དག་སྣང་དང་མངོན་ཤེས་རྫུ་འཕྲུལ་སོགས་མང་དུ་ཡོད་་་
པས་རྗེ་འདི་ཉིད་ཐོག་མར་དབང་གི་ཆུ་བོ་མ་ནུབ་པས་བྱིན་་་་་་་
རླབས་ཀྱི་བཀའ་བབས། བར་དུ་མོས་གུས་ཀྱི་དྲོད་བདེ་མ་ཡལ་
ཞིང་ལམ་སྣ་ཁ་མ་ནོར་བས་གཞན་གྱི་ལམ་ཁྲིད་པ་ལ་མཁས་པར་
བཞུགས། མཐར་བྱིན་རླབས་ཀྱི་བརྒྱུད་ཐག་མ་ཆད་པས་བསྐྱེད་
རིམ་ལ་བརྟན་པ་ཐོབ་ཏེ་བརྟན་གཡོ་ཐམས་ཅད་གཞལ་ཡས་ཁང་
དང་ལྷའི་རང་བཞིན་དུ་མཁྱེན། །
མདོར་ན་དམིགས་པ་མེད་པའི་སྙིང་རྗེ་ཆེན་པོ་དང་ལྡན་་་་་་་
ཞིང༌། ཕྱག་རྒྱ་ཆེན་པོའི་ངང་ལས་མ་གཡོས་བཞིན་ནང་རླུང་
སེམས་ལ་རང་དབང་ཐོབ་པས། ཕྱི་ཚོགས་དྲུག་ཡུལ་སྣང་གང་
དགར་བསྒྱུར་ནུས་པའི་གྲུབ་ཐོབ་ཆེན་པོ་དེས་འཁོར་སློབ་མོས་་་་
གུས་ཅན་རྣམས་རྣམ་རྟོག་ཡེ་ཤེས་སུ་ངོ་སྤྲོད་པ་དང་སངས་རྒྱས་་་
ལག་པའི་མཐིལ་དུ་གཏོད། གདུལ་བྱ་འཛིན་ཆགས་ཅན་སྦྱིན་པ་
ལ་བཀོད། འཆལ་བ་ཚུལ་ཁྲིམས་ལ་དགོད། ཁྲོ་བ་བཟོད་པ་ལ་
དགོད། ལེ་ལོ་ཅན་དགེ་སྒྲུབ་ལ་བསྐུལ་བ་སོགས་གདུལ་བྱ་དཔག་
ཏུ་མེད་པ་ཐར་བའི་ལམ་ལ་བཀོད། ལར་རྗེ་རིན་པོ་ཆེ་འདི་ཉིད་
ནང་དུ་རྟོགས་པས་རྩལ་རྫོགས་ཏིང་ངེ་འཛིན་ལ་དབང་འབྱོར་་་་
བས། ཕྱི་རོལ་གཟུགས་ཅན་དང་གཟུགས་ཅན་མ་ཡིན་པ་ཐམས་
ཅད་དབང་དུ་བསྡུས། བྱང་ཆུབ་གླིང་དུ་ལོ་གསུམ་སྐུ་མཚམས་
འབའ་ཞིག་བཞུགས་ནས་ཆོས་མ་གསུངས། དེའི་སྐབས་སྐུ་ཁམས་
182



ཅུང་ཞན་རུང་། དགེ་སྦྱོར་ཁོ་ན་མཛད་པ་ལས་སྨན་བཅོས་སོགས་
མ་མཛད། མཐའ་མར་ཁུ་ལུང་བྱ་བ་ཞིག་ཏུ་གསང་སྤྱོད་ལ་ཞག་
ཤས་བྱོན། རྫ་སྟོངས་ཤིག་ཏུ་ཞབས་ལ་རྨ་ཅིག་བྱུང་བས་ཁྲག་
དཀར་པོ་ཞིག་ནར་གྱིས་བྱུང༌། ཞབས་འབྲིང་པ་རྣམས་ཀྱིས་འདི་
ལྟ་བུ་འོང་བ་ཅི་ལགས་ཞུས་པས། ཞལ་འཛུམས་ཙམ་མཛད་ནས་
ཚིལ་ཡིན་ཡོང་གསུངས། ཚིལ་ལ་འདི་འདྲ་མི་ཡོང་ཞུས་པས། རྣལ་
འབྱོར་པ་རབ་རྩ་སྨུག་སྟོང་པ། འབྲིང་ལ་ཁྲག་དཀར་པོ། ཐ་མ་ལ་
དམར་པོ་ཡོང་བ་ཡིན། འོ་ཅག་རྣལ་འབྱོར་པ་འབྲིང་ཙམ་ཡིན་པ་
མིན་ནམ་གསུངས། གཞན་ཡང་ཚོགས་མཆོད་སྐབས་ཀ་པཱ་ལི་ཁོལ་
བ་དང་། ཆུ་སྦྱིན་འོ་མར་འགྱུར་བ་སོགས་ངོ་མཚར་ཅན་གྱི་རྫུ་
འཕྲུལ་བརྗོད་ཀྱིས་མི་ལངས་པ་བྱུང་། མཐར་རབ་བྱུང་ལྔ་པའི་
ལྕགས་ཕོ་འབྲུག་གི་ལོར་སྤྲུལ་པའི་དཀྱིལ་འཁོར་ཞིང་གཞན་དུ་་་་
གཤེགས་སོ། །
སྤོས་སྐྱ་པ་ཆེན་པོ་སེངྒེ་རིན་ཆེན་གྱི་རྣམ་ཐར།
ལྔ་པ་རྗེ་སྤོས་སྐྱ་པ་ཆེན་པོ་སེངྒེ་རིན་ཆེན་ནི། སྔར་སངས་
རྒྱས་དབོན་རས་ཀྱིས་ཉིད་ཀྱི་སྤྲུལ་པ་ཞིག་མི་རབས་གསུམ་ན་་་་་
འབྱོན་པར་ལུང་བསྟན་པ་ལྟར། ཡབ་ཕྱག་རྡོར་གྱི་སྤྲུལ་པ་སློབ་
དཔོན་དབོན་སྟག་དང་། ཡུམ་དཀར་མོ་མེ་ཏོག་ཅེས་བྱ་བ་ཡེ་ཤེས་
183



ཀྱི་མཁའ་འགྲོ་མ་དེ་གཉིས་ཀྱི་སྲས་སུ་རབ་བྱུང་བཞི་པའི་ས་ཕོ་་་་་
རྟའི་ལོར་དབྱར་ར་བའི་ཚེས་བཅུའི་ཐོ་རངས་ཁར་སྐུ་བལྟམས།
དགུང་ལོ་ལྔ་ཙམ་ནས་ཀློག་བསླབས་པས་བརྡ་བསྟན་པ་ཙམ་གྱིས་
མཁྱེན། དེ་ནས་རིན་པོ་ཆེ་རྡོ་རྗེ་གླིང་པ་ལྟོས་ནས་ར་ལུང་དུ་བྱོན།
རིན་པོ་ཆེ་ཉི་མ་སེང་གེའི་མདུན་ནས་རབ་ཏུ་བྱུང་། མཚན་སེདྷ་
རཏྣ་བཏགས། ཆོས་སྤྱོད་སོགས་མཐར་ཕྱིན། སྒྲུབ་ཐབས་ཐུགས་
འཛིན་གནང་བ་སོགས་མཛད། རྗེ་ཉིད་རིན་པོ་ཆེའི་( རྡོ་རྗེ་གླིང་
པ་)སྤྱན་སྔར་བྱོན། ཕྱག་མཛད་པ་དང་། རིན་པོ་ཆེའི་ཞལ་ནས་
དགེ་སྦྱོར་འཕེལ་ལམ་གསུངས་པ་ལ། སེམས་སྐྱེ་བ་མེད་པ་ཆོས་ཀྱི་
སྐུ་རུ་ཐག་ཆོད་ལགས་ཞུས་པས། འོ་ན་སྣང་བ་སྣ་ཚོགས་སུ་འཆར་
བ་འདི་སྐྱེ་བ་མིན་ནམ་གསུངས། སྣང་བ་འདི་སྣ་ཚོགས་སུ་སྣང་
ཡང་། ངོ་བོ་སྐྱེ་མེད་ལས་གཡོ་བ་མེད་ཞུས་པས། རིན་པོ་ཆེ་ཤིན་
ཏུ་མཉེས་ཏེ། ངས་མང་ཙམ་ལ་ངོ་སྤྲད་པ་ཡིན་ཏེ་ཁྱོད་ཀྱི་འདི་
བཞིན་པ་གཅིག་ཏུ་ཐག་རྦད་ཀྱིས་ཆོད་པ་མི་ཡོང་བར་འདུག་་་་
གསུངས། ཡང་གསོལ་ཞལ་དཀར་ཡོལ་ཞིག་བསྟན་ནས་འདི་ལ་
སྒོམ་གྱི་གོ་བ་ཞིག་ཞོགས་དང་གསུངས་པས། དེར་རྗེ་ཉིད་ཀྱིས་
འཁོར་འདས་ཀྱི་ཆོས་ཐམས་ཅད་སྣང་ལ་རང་བཞིན་མེད་པར་་་་
གྲུབ་པ་ཡིན་ཏེ། གསོལ་ཞལ་འདི་དབྱིབས་ཟླུམ་པོ་ཡིན་འདུག་
པས་ཐབས་བདེ་བ་ཆེན་པོར་མཚོན་ལ། ནང་སྟོང་པར་འདུག་
པས་ཤེས་རབ་སྟོང་པ་ཉིད་དུ་མཚོན་ཏེ། ཐབས་ཤེས་རབ་དབྱེར་
184



མེད་དུ་མཚོན་ཏེ་དོན་ལ་རང་བཞིན་མ་གྲུབ་པ་ཡིན་ཞུས་པས་་་་་
རིན་པོ་ཆེ་ཤིན་ཏུ་མཉེས་སོ། །དེ་ནས་ར་ལུང་དུ་ཕེབས། ཡང་རྗེ་
རིན་པོ་ཆེ་ཉི་མའི་མཚན་ཅན་གྱི་དྲུང་དུ་རྗེ་བཙུན་མའི་བྱིན་་་་་་་
བརླབས་སོགས་གདམས་པ་ཐམས་ཅད་ཞུས། སློབ་དཔོན་སེང་གེ་
བཟང་པོ་གདན་འདྲེན་ཞུས་ནས། ཀྱེ་རྡོ་རྗེ་དང་། ཆོས་སྐྱོང་སྐོར་
སོགས་གསན་སྦྱང་མཛད། རིན་པོ་ཆེ་རྡོ་རྗེ་གླིང་པའི་མདུན་ནས་
ཆོས་དྲུག་གི་ཁྲིད་ཞུས། སྒྱུ་ལུས་དང་རྨི་ལམ་འོད་གསལ་འདི་ཚོ་
གཤའ་མ་བྱུང་གསུངས། རིན་པོ་ཆེ་རྡོ་རྗེ་གླིང་པ་སྐུ་གཤེགས་
སྐབས་ར་ལུང་དུ་བྱོན། གཤེགས་རྫོགས་དང་རྟེན་བཞེངས་རྣམས་
ལེགས་པར་གྲུབ་པར་མཛད། གནས་སྒོ་མོ་གཏེར་ཁུང་དུ་འདག་
སྦྱར་མཛད། ཉིན་སྣང་ཐམས་ཅད་དུ་མ་རོ་གཅིག་ཏུ་རྟོགས།
མཚན་སྣང་ཐམས་ཅད་ཆོས་སྐུའི་ངོ་བོར་ཤར་ནས་སྒོམ་མེད་གྱི་་་་
དོན་རྟོགས། སློབ་བུ་མང་པོ་ལ་ཁྲིད་དང་གདམས་པ་གནང་། སློབ་
མའི་རྒྱུད་ཀྱི་གེགས་སེལ་བོག་འདོན་མཛད་རྒྱུར། ནམ་ཕྱེད་ལ་
བྱུང་ཡང་ཐུགས་དགྱེས་བཞིན་ཡར་བཞེངས་ནས་ཐབས་ཚུལ་་་་་
བསྟན། གནའ་བའི་ཁྱུ་ལ་ཡང་མ་ཎི་གསུངས་ཚེ་བླ་མ་ལ་སྐོར་བ་
བྱེད། སྤོས་སྐྱའི་གཟིམས་ཁང་བརྩིགས་ནས་དེར་བསྒྲུབ་པ་ལ་
བཞུགས་ནས་བསྟན་པའི་སྲོག་ཤིང་བཙུགས། སྐུ་བསོད་ཆེན་པོ་
བྱུང་བས་འབྲུག་དང་ར་ལུང་། སྣ་ཕུ་སོགས་སུ་ཞབས་ཏོག་མཛད།
མདོར་ན་ཆོས་འདོད་པ་ལ་ཆོས་དང་། ཟང་ཟིང་ནོར་འདོད་པ་ལ་
185



ནོར་སྦྱིན་པ་ཞེན་མེད་གནང་། མཐར་སློབ་བུའི་ཚོགས་ལ་རྒྱ་གར་
གྱི་པ ཎ་ཆེན་ནཱ་རོ་པའི་གདམས་པ་རོ་སྙོམས་སྐོར་དྲུག་འདི་ཁྱོད་་་
ཚོ་ལ་བཤད་པ་ཡིན་གསུངས་ནས། རོ་སྙོམས་དང་བསྲེ་འཕོ་སྟོང་
ཐུན་དང་རྟེན་འབྲེལ་གྱི་སྐོར། རྣམ་ཐར་ཞལ་གདམས་དང་།
གེགས་སེལ་གྱི་སྐོར། གཞན་ཡང་ཆོས་མང་དུ་གསུངས་ནས་ཐམས་
ཅད་འབྲེལ་ཚད་དོན་ལྡན་དུ་མཛད། མཐར་དགུང་ལོ་ལྔ་བཅུ་རྩ་
དྲུག་ཏུ་ཕེབས་པའི་རབ་བྱུང་ལྔ་པའི་ཆུ་གླང་ལོར་དབྱར་འབྲིང་་་་
ཉི་ཤུ་ལྔའི་ཐོ་རངས་ལ་ཞིང་ཁམས་གཞན་དུ་གཤེགས་སོ། །
རྗེ་སེངྒེ་རྒྱལ་པོའི་རྣམ་ཐར།
དྲུག་པ་རྗེ་བཅུ་གསུམ་པ་སེངྒེ་རྒྱལ་པོ་ནི། ཡབ་རྩོད་མེད་སྤྲུལ་
པའི་སྐུ་སྤོས་སྐྱ་པ་དང༌། ཡུམ་ཡེ་ཤེས་མཁའ་འགྲོའི་མཚན་ཅན་ཇོ་
མོ་ཆོས་ཉིད་རྒྱལ་མོ་ཞེས་བྱ་བ་དེ་གཉིས་ཀྱི་སྲས་སུ་རབ་བྱུང་ལྔ་་་
པའི་ས་མོ་གླང་ལོར་ཡ་མཚན་པའི་རྟགས་དང་བཅས་སྐུ་འཁྲུངས།
སྐྱེ་བ་སྔ་མ་དྲན་ཚུལ་མང་དུ་གསུངས་པ་དང་། ས་ར་ཧ་ཡིན་
གསུངས། དགུང་ལོ་དྲུག་ཏུ་ར་ལུང་དུ་གདན་དྲངས་ནས་སྤོས་
སྐྱའི་གཟིམ་ཁང་དུ་ཕྱག་ཕེབས། རྗེ་རིན་པོ་ཆེ་སྤོས་སྐྱ་པའི་དྲུང་དུ་
མཇལ། དབུ་སྐྲ་ཕུལ། མཚན་སེདྷ་ར་ཛར་གསོལ། དགའ་སྟོན་ཀྱང་
རྒྱས་པར་མཛད་དོ། །རྒྱུད་དང་སྒྲུབ་ཐབས་སྐོར་སོགས་གསན་
186



སྦྱོང་ནན་ཏན་མཛད། རྗེ་རིན་པོ་ཆེ་སྤོས་སྐྱ་པའི་དྲུང་དུ་རང་གི་
དེ་ཁོ་ན་ཉིད་སྤྲོས་པའི་མཚན་མ་ཐམས་ཅད་དང་བྲལ་བ་ཐུགས་་་
སུ་ཆུད་ནས་ལོ་གསུམ་ཐུགས་དམ་ལ་བཞུགས། རོ་སྙོམ་བསྲེ་འཕོ་
སོགས་དང་དཔལ་འབྲུག་པའི་ཁྱད་ཆོས་ནཱ་རོ་ཆོས་དྲུག་སྦྱངས་་་་
པས་ཡོན་ཏན་རྣམས་གཞུང་ནས་བཤད་པ་བཞིན་འཁྲུངས། བླ་མ་
འཇམ་དབྱངས་ཆེན་པོ་སོགས་ལ་མདོ་རྒྱུད་གདམས་པ་དང་་་་་་་
གཞུང་བཤད་སྒྲུབ་ཐབས་མང་པོ་གསན། རྔོག་པའི་སློབ་དཔོན་
སེང་གེ་སྒྲ་ལ་རྗེ་བཙུན་མར་པ་ནས་བརྒྱུད། དགྱེས་རྡོར་བདག་
མེད་མའི་བྱིན་བརླབས། དུད་སོལ་ལྷ་མོའི་གཏོར་དབང་དང་
གཏོར་ཆོག་ལག་ལེན། གུར་རིགས་བསྡུས་དབང་དང་རྒྱུད་གཞུང་
བཤད། སྒྲུབ་ཐབས་དང་བཅས་པ། མ་ཧཱ་མ་ལའི་དབང་དང་རྒྱུད།
ཀུ་ཀུ་རི་པའི་ཆོས་བདུན། རྡོ་རྗེ་གདན་བཞིའི་དབང་དང་རྩ་རྒྱུད་
གཞུང་བཤད། སམྦུ་ཊ འི་རྒྱུད་ཕྱི་མ་བདེ་མཆོག །མར་དོལ་ལུགས་
ཀྱི་རྩ་རྒྱུད། ལྷ་སའི་ཇོ་བོ་ཞལ་པར་བླངས་ནས་ཇོ་བོའི་སྐུ་ཚད་
དང་མཉམ་པ་རེ་རང་རེའི་གདན་ས་བཞི་ལ་བཞེངས། འབྲུག་
དང་མདོ་མཁར་ཆོས་རྫོང་གསུམ་དུ་ར་མོ་ཆེའི་ཇོ་བོའི་སྐུ་ཚད་་་་་
དང་མཉམ་པ་རེ་བཞེངས་པ་སོགས་དང་རྒྱུད་སྡེ་དང༌། བསྟན་
བཅོས་དང་གྲུབ་ཐོབ་གོང་མ་རྣམས་ཀྱི་གསུང་འབུམ་དང་། རྣམ་
ཐར་སོགས་ཕྱག་དཔེ་མང་དུ་བཞེངས། གཞན་ཡང་རྒྱལ་བསྟན་
རིན་པོ་ཆེ་ཡུན་དུ་གནས་ཆེད་རིམ་གྲོ་རྒྱ་ཆེར་མཛད་པ་དང་་་་་་
187



དཀོན་མཆོག་ལ་མཆོད་པ་མཛད་པའང་བློ་ཡུལ་ལས་འདས་པ་་་་
མཛད། གདུལ་བྱ་སྐལ་ལྡན་དད་ལྡན་འདུས་པའི་ཚོགས་ལ་ཆོས་
ཀྱི་འཁོར་ལོ་བསྐོར་ནས་སྨིན་གྲོལ་གྱི་ལམ་ལ་ཚུལ་བཞིན་བཀོད།
ཞལ་སློབ་ཚོགས་ནི་རྒྱ་ནག་རི་བོ་རྩེ་ལྔ་ནུབ་ཕྱོགས་ཨུ་རྒྱན་གྱི་ཡུལ་
བར་ན་གནས་ཆེན་རི་ཁྲོད། གངས་ཁྲོད། ནགས་ཁྲོད། རྫ་ཁྲོད།
བ ས་མཐའ། མཚོ་གླིང་ལ་སོགས་པར་རྟོགས་ལྡན་དང་། སྒོམ་
ཆེན་པ་མང་པོ་བཞུགས། སྒྲུབ་བརྒྱུད་ཀྱི་བསྟན་པའི་རྒྱལ་མཚན་
བཙུགས། བཀའ་བརྒྱུད་ཀྱི་བསྟན་པ་ཡར་ངོས་ཟླ་བཞིན་རྒྱས།
སངས་རྒྱས་ཀྱི་བསྟན་པ་ཉི་མ་ཤར་བ་བཞིན་མཛད། མཐར་རབ་
བྱུང་ལྔ་པའི་མེ་ཕོ་སྟག་ལོ་ལོ་གསར་རྒྱལ་གྱི་ཟླ་བའི་ཚེས་བཅུ་་་་་་
གསུམ་ལ་ངོ་མཚར་བའི་རྟགས་ཁྱད་པར་ཅན་མང་དུ་བྱུང་བཅས་
གཟུགས་སྐུའི་དཀྱིལ་འཁོར་ཆོས་སྐུའི་དབྱིངས་ཐིམ་པར་གྱུར་ཏོ། །
བཅུ་གསུམ་ཞེས་པའི་མཚན་འདི་ཏིལ་ལི་པ་ནས་བགྲངས་་་་
པའི་བརྒྱུད་པ་བཅུ་གསུམ་ཡིན་པ་དང་ཚེས་བཅུ་གསུམ་ལ་་་་་་་་
གཤེགས་པས་ན་བཅུ་གསུམ་པ་ཞེས་ཀྱང་གྲགས་སོ། །
འཇམ་དབྱངས་ཀུན་དགའ་སེང་གེའི་རྣམ་ཐར།
བདུན་པ་འཇམ་དབྱངས་ཀུན་དགའ་སེང་གེ་ནི། ཡབ་སྤོས་
སྐྱ་པ་རིན་པོ་ཆེ་དང༌། ཡུམ་ཡེ་ཤེས་ཀྱི་མཁའ་འགྲོའི་སྤྲུལ་པ་ཡེ་
188



ཤེས་རྒྱན་བྱ་བའི་སྲས་སུ་རབ་བྱུང་ལྔ་པའི་ཤིང་ཕོ་སྟག་ལོར་ཡུམ་་
ལ་གནོད་མེད་པར་ལྟས་ཁྱད་པར་མང་པོ་དང་བཅས་བཙས་སོ། །
སྐུ་ཆུང་དུས་ནས་འཇིག་རྟེན་གྱི་ཆས་གོས་ལ་མི་དགྱེས་ཞིང་། རབ་
ཏུ་བྱུང་བ་དང་སངས་རྒྱས་ཀྱི་སྐུ་སོགས་ལ་རབ་ཏུ་དགྱེས། ལེགས་
སྦྱར་གྱི་སྐད་ཀྱི་ཆོས་གསུངས། དགེ་བའི་བཤེས་གཉེན་རྡོ་རྗེ་ཡེ་
ཤེས་ལས་གསང་སྔགས་ཀྱི་རྒྱུད་སྡེ་ལག་ལེན་དང་བཅས་པ་གསན་
པ་སོགས་མཛད། རིན་པོ་ཆེ་བཅུ་གསུམ་པའི་དྲུང་དུ་ཕྱག་རྒྱ་ཆེན་
པོ་ལྷན་ཅིག་སྐྱེས་སྦྱོར་གྱི་ཁྲིད་ཞུས་པ་ཐུན་མོང་མ་ཡིན་པའི་་་་་་་
རྟོགས་པ་ཁྱད་པར་ཅན་འཁྲུངས། བླ་མ་ཆེན་པོ་ཀུན་དགའ་བློ་
གྲོས་ལས་དགེ་ཚུལ་གྱི་བསླབ་པ་བཞེས་མཚན་ཀུན་དགའ་སེང་གེ་
དཔལ་ཞེས་གསོལ། དེ་ནས་རིན་པོ་ཆེ་བཅུ་གསུམ་པའི་དྲུང་དུ་བླ་
མ་སྒྲུབ་པའི་ངོ་སྤྲོད་ཕྱག་རྡོར་གཏུམ་པོའི་དབང་རྗེ་བཙུན་མའི་་་་
བྱིན་རླབས། ཏིང་ངེ་འཛིན་གྱི་དབང་རྒྱས་པ་ཚར་གསུམ་ཆོས་
སྐྱོང་གི་དབང་དང་རྗེས་གནང༌། རྩ་བའི་རྒྱུད་དཔལ་བརྟག་
གཉིས་བཤད་རྒྱུད་མཁའ་འགྲོ་མ་རྡོ་རྗེ་གུར། སམ་བུ་ཊ་སྒྲུབ་
ཐབས་ལྔ་དང་བཅས་པ་དང་། དཔལ་གདན་བཞི་རྩ་བའི་རྒྱུད་
བཤད་རྒྱུད་ཆེན་མོ་མན་ཏྲ་ཨམ་ས་ལ་སོགས་པ་གདན་བཞིའི་་་་་
སྐོར་མ་ལུས་པ་དང་། དཔལ་མ་ཧཱ་མ་ཡ་ཀུ་ཀུ་རི་པའི་ཆོས་བདུན་
དང་བཅས་པ་དང་། འཇམ་དཔལ་གྱི་ཆོས་སྐོར་དང༌། བདེ་མཆོག་
དྲིལ་བུ་པའི་སྐོར་རྗེ་བཙུན་སྒྲོལ་མའི་ཆོས་སྐོར་སོགས་མང་དུ་་་་་
189



ཞུས། འབྲུག་པའི་ཆོས་སྐོར་ནི་རོ་སྙོམ། བསྲེ་འཕོ། ཕྱག་རྒྱ་ཆེན་
པོའི་སྐོར་གསུམ། སྒྲུབ་ཐབས་སྐོར་ལྔ་དང་འཕྲལ་དགོས་ཆོས་བཞི་
རྗེ་མི་ལའི་ཀ་ཆོས་དྲུག །རྗེ་གླིང་རས་ཀྱིས་མཛད་པའི་བསྟན་
བཅོས་སྐོར། ཆོས་རྗེའི་གསུང་ལས་རྒྱུ་འབྲས་གཏན་ལ་འབེབས་
པར་བྱེད་པ་རྟེན་འབྲེལ་གྱི་སྐོར། དུས་གསུམ་སངས་རྒྱས་ཐམས་
ཅད་ཀྱི་ངོ་བོ་གཅིག་ཏུ་སྒྲུབ་ཐབས། ཚེ་འདི་བློ་ཡིས་བཏང་ནས་
ཉམས་སུ་ལེན་པ་ཐུབ་པ་ལྔ། ཐུན་བཞིའི་ཉམས་ལེན་དགེ་སྦྱོར་
བདུན་པ། ཁྱད་པར་གྱི་ཆོས་བཞི། བཀའ་རྒྱ་མ་ལྔ་དང་བཅས་པ་
རྣམས་ཞུས། མགོན་པོའི་རྒྱུད་ལས་གསང་བ་བསྟན་པ་དང་། སྤུ་གྲི་
ཀླད་གཟེར་ཐུགས་རྗེ་འབྱུང་བའི་རྩ་བའི་རྒྱུད། བཞི་སྙིང་གསང་
བ་སྲོག་གཟེར་སྦས་པའི་རྒྱུད། ཡང་ཏིག་སྐོར་བའི་རྒྱུད། མཁའ་
འགྲོ་མའི་ལས་ཚོགས་ཕྲེང་བའི་རྒྱུད། བྱ་རོག་གདོང་དྲག་པོ་
མཚོན་ཆའི་རྒྱུད། ཁ་ཏན་ལས་མགོན་གྱི་རྒྱུད། རྔོག་པ་ཆེན་པོའི་རྩ་
རྒྱུད། རྡོ་རྗེ་མཁའ་འགྲོ་མ་སྙིང་པོ་བསྡུས་པའི་རྒྱུད། ཁྲག་མཚོ་ཁོལ་
མ་སྙིང་འབྱིན་གསོད་བྱེད་ནག་མོའི་རྒྱུད། ལས་ཀྱི་མགོན་པོ་བྱ་
རོག་གདོང་ཅན་གསོད་བྱེད་སྲོག་ཟག་ནག་པོའི་རྒྱུད། བྱ་རོག་
གདོང་སྲོག་གི་སྤུ་གྲིའི་རྒྱུད། དེ་རྣམས་དཔལ་ཕག་མོ་གྲུ་པ་དང་བླ་
མ་ཞང་རིན་པོ་ཆེ་ནས་བརྒྱུད་པའི་སྒྲུབ་ཐབས་དང་བཅས་པ་་་་་་
རྣམས་ལེགས་པར་ཞུས་སོ། །
དགུང་ལོ་བཅུ་གཉིས་པའི་ཐོག་ཚལ་གུང་ཐང་གི་དཀོན་་་་་་་
()



གཉེར་བླངས། ལྷ་སར་བྱོན་ནས་ཇོ་བོ་རྣམ་གཉིས་ལ་གསེར་ཆབ་
གསོལ། འབྲུག་གི་གདན་སར་སྤྱན་དྲངས། རྔོག་པའི་དྲུང་དུ་བྱོན།
ཀྱེ་རྡོར་སྒྲུབ་ཐབས་ལག་ལེན་བཅས་ཞུས། ཡར་འབྲོག་ཕྱོགས་ལ་
བྱོན། དབུ་ཆེ་བུ་སློབ་ཡོན་བདག་རྣམས་ལ་འཁོར་བ་ལས་ཡིད་
འབྱུང་ཞིང་ཆོས་སྤྱད་བཅུ་འཕེལ་བའི་གསུང་གིས་ཚིམ་པར་་་་་
མཛད་ནས། ར་ལུང་དུ་ཕེབས། ནཱ་རོ་ཆོས་དྲུག་ལ་ནན་ཏན་མཛད་
པས། གཞུང་ནས་བཤད་པའི་ཡོན་ཏན་རྣམས་ཇི་བཞིན་མངོན་དུ་
གྱུར། འདི་ཙམ་ནས་བཟུང་གཞན་དོན་མཛད་པའི་འགོ་ཟུག །
ཕྱོགས་ཕྱོགས་ནས་འ དུས་པའི་སློབ་ཚོགས་དང་གཞིས་བཞུགས།
དགེ་འདུན་བྱ་བ ཏང་པ་བཅས་དགོས་རྒྱུའི་ཆོས་ཆར་གྱིས་ཚིམ་་་་་
པར་མཛད། དཔལ་ཙ་རི་དང་། ཏི་སེ། མཁར་ཆུ་སོགས་ཀྱི་གནས་
ཆེན་རྣམས་ལ་སྒྲུབ་པའི་རྒྱལ་མཚན་འཛུགས་པ་བསམ་གྱིས་མི་
ཁྱབ་པ་བྱུང་། ཡང་རྗེའི་ཞལ་ནས་ནམ་མཁའི་མཐའ་ཀླས་པའི་
སེམས་ཅན་ཐམས་ཅད་དྲིན་ཅན་གྱི་ཕ་མ་ཤ་སྟག་ཡིན་པས་འདི་་་
རྣམས་འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་ནས་ཐར་པ་་་་
དང་ཐམས་ཅད་མཁྱེན་པའི་ས་ལ་འགོད་དགོས། དེ་ཡང་དབེན་
གནས་སུ་སྒྲུབ་པ་ཉམས་ལེན་བྱ་དགོས་པས་བླ་མ་ལ་མོས་གུས་་་་་
དང་དགེ་སྦྱོར་གང་བྱས་སེམས་ཅན་གྱི་དོན་དུ་སྟོང་ཉིད་སྙིང་རྗེ་་་
ཟུང་དུ་འཇུག་པའི་ངང་ནས་ཆོས་ཐམས་ཅད་རྨི་ལམ་དང་སྒྱུ་མ་་་
ལྟ་བུའམ་དོན་དམ་ཆོས་ཉིད་སྤྲོས་པ་ཐམས་ཅད་དང་བྲལ་བ་་་་་
191



ཉམས་སུ་ལོངས་ལ་སྒྲུབ་པའི་རྒྱལ་མཚན་ཚུགས། ངེད་ཀྱང་དགེ་
སྦྱོར་ལ་སྡོད་པ་ཡིན་གསུངས་ནས། སྤོས་སྐྱའི་དབེན་གནས་ཁྱད་
པར་ཅན་དེར་ལོ་གསུམ་ཐུགས་དམ་ལ་བཞུགས་པས། རྟོགས་པ་
ལ་མཉམ་རྗེས་མེད་པ་ཉིན་མཚན་ཁོར་ཡུག་ཏུ་སོང་། བདེ་མཆོག་
དང་ཀྱེ་རྡོར་ལ་སོགས་ཡི་དམ་ལྷའི་ཞལ་གཟིགས། རྫུ་འཕྲུལ་ངོ་
མཚར་ཅན་བསྟན། རྗེ་རང་ཉིད་ལྷག་པ་ཚུལ་ཁྲིམས་ཀྱི་བསླབ་པ་
ལ་བརྩོན་པར་ལྷ་རྣམས་ཀྱིས་བསྐུལ་བ་བཞིན་སྡོམ་བརྩོན་དམ་པ་
ལུང་རིགས་སྨྲ་བའི་དབང་ཕྱུག་དོན་ཡོད་རྒྱལ་མཚན་དཔལ་་་་་་
བཟང་པོར་མཁན་པོ་དང༌། བླ་མ་བསོད་ནམས་རྒྱལ་མཚན་པས་
སློབ་དཔོན། བླ་མ་མཉམ་མེད་པས་གསང་སྟོན། བླ་མ་དོན་ཡོད་
དཔལ་གྱིས་གྲིབ་ཚོད། མཁན་ཆེན་བུ་སྟོན་པས་གཙོ་མཛད་པ་
རྣམས་ཀྱིས་ཁ་སྐོང་མཛད་ནས་དད་པའི་དགེ་འདུན་གྲངས་ཚང་་
བའི་དབུས་སུ་དཔལ་ཞྭ་ལུའི་བདེ་ལྡན་ལྷ་ཁང་དུ་རབ་བྱུང་་་་་་་
བསྙེན་རྫོགས་བསྒྲུབས།
མདོར་ན་ཁོང་སྐུ་ཚེ་དེར་སྟོད་མངའ་རིས། བར་དབུས་
གཙང་། སྨད་མདོ་ཁམས་ལྷོ་ཁ་བཞིའི་རྒྱལ་པོ་རྣམས་སོགས་ཀྱི་
སློབ་བུ་སྟོང་ཕྲག་མང་པོར་རོ་སྙོམས་དང༌། ལྷན་ཅིག་སྐྱེས་སྦྱོར།
ནཱ་རོ་ཆོས་དྲུག །བསྲེ་འཕོ། བླ་མ་སྒྲུབ་པའི་ངོ་སྤྲོད་སོགས་ཟབ་
རྒྱས་ཆོས་ཀྱི་འཁོར་ལོ་བསྐོར། དེ་སྐབས་ཀྱི་མཁན་ཆེན་དང་དགེ་
བཤེས། དཔོན་རིགས་ཆེ་ཤོས་རྣམས་ཀྱང་རྗེ་ཉིད་ལ་འབྲུག་པའི་
192



གདམས་ངག་དང་ཁྲིད། དབང་ལུང་སོགས་ཞུ་བ་ཧ་ཅང་མང་།
གདུལ་བྱའི་དབང་པོའི་རིམ་པ་དང་མཐུན་པའི་ཉམས་མྱོང་དང་་
རྟོགས་པ་སྐྱེས་ཤིང་བླ་མ་སངས་རྒྱས་དངོས་སུ་མཐོང་བའི་དད་་་་
པ་དང་མོས་གུས་སྐྱེས་ནས་འབྲེལ་ཚད་དོན་ལྡན་གྱི་མཛད་པ་་་་་
རླབས་ཆེན་བསམ་གྱིས་མི་ཁྱབ་པ་མཛད་དེ་བཀའ་བརྒྱུད་བསྟན་་
པའི་རྒྱལ་མཚན་སྲིད་ན་མཐོ་བ་བསྒྲེངས། །
སྐུ་འདའ་གར་རྗེའི་ཞལ་ནས་རྡོ་རྗེ་འཆང་ནས་བཟུང་བཀའ་
བརྒྱུད་ཀྱི་བླ་མ་དམ་པ་རྣམས་དང༌། སངས་རྒྱས་བྱང་སེམས།
དཔའ་བོ་མཁའ་འགྲོའི་ཚོགས་དཔག་ཏུ་མེད་པར་བྱོན་འདུག །
མཆོད་པ་བཟང་པོ་ཤོམས། ང་རང་འགྲོ་དགོས་པ་འདུག་གསུངས་
ནས། དགུང་ལོ་སུམ་ཅུ་སོ་བཞི་པ་རབ་བྱུང་དྲུག་པའི་མེ་ཕག་ལོར་
གཟུགས་སྐུའི་དཀྱིལ་འཁོར་བསྡུས། གདུང་བཞུས་པས་རིང་
བསྲེལ་དཔག་མེད་བྱོན། ཁྱད་པར་དུ་སྤྱན་རས་གཟིགས་ཀྱི་སྐུ་
རང་བྱོན། དུང་གཡས་འཁྱིལ་དང་བཅས་པ་རང་བྱོན་དུ་ཕེབས།
ད་ལྟ་ར་ལུང་གི་ཁྱད་འཕགས་བཅུ་གསུམ་གྱི་ཡ་གྱལ་གཅིག་ཡིན་་་
ནོ། །
193



འཇམ་དབྱངས་བློ་གྲོས་སེང་གེའི་རྣམ་ཐར།
བརྒྱད་པ་འཇམ་དབྱངས་བློ་གྲོས་སེང་གེ་ནི། ཡབ་རྗེ་བཅུ་
གསུམ་པ་སེང་གེ་རྒྱལ་པོ་དང༌། ཡུམ་འགྲོ་སྒོམ་ཞིག་པོའི་གདུང་
བརྒྱུད་སློབ་དཔོན་མ་གཉིས་ཀྱི་སྲས་སུ་རབ་བྱུང་དྲུག་པའི་ཤིང་་་་
མོ་བྱའི་ལོ་ལ་སྐུ་བལྟམས། དགུང་ལོ་ལྔ་ནས་སྲི་ཡོལ་དུ་ཕེབས།
དགུང་ལོ་དྲུག་པར་སྒྲོལ་མའི་ཞལ་གཟིགས། སྤོས་སྐྱར་བཞུགས་
མཁན་ཆེན་ལ་ཁྲིད་ཞུས་བརྡ་བསྟན་པ་ཙམ་གྱིས་མཁྱེན། ཧོར་གྱི་
དམག་དཔུང་བྱུང་སྐབས། ང་ཕྱག་ན་རྡོ་རྗེ་དངོས་ཡིན་གསུངས་
ཕྱོགས་ཐམས་ཅད་དུ་སྡིག་མཛུབ་སྟངས་སྟབས་མཛད་སྐབས་་་་་་
ཉམས་འུར་ཏེ་ག ཏུམ་པོ་དངོས་སུ་ཞལ་མཐོང་། བླ་མ་ཆེན་པོ་
བསོད་ནམས་བློ་གྲོས་པས་མཁན་པོ། ར་ལུང་མཁན་ཆེན་རྡོ་རྗེ་
རིན་ཆེན་པས་སློབ་དཔོན་མཛད། རིན་རྒྱལ་བས་གསང་སྟོན། བླ་
མ་བ སམ་རྒྱལ་བས་གྲིབ་ཚོད་གཟིགས་ཏེ་དགེ་འདུན་གྲངས་ཚང་་
བའི་དབུས་སུ་རབ་ཏུ་བྱུང༌། དགུང་ལོ་བརྒྱད་ལ་བརྟག་གཉིས་
གསུངས། ཆོས་ཞུ་པ་མང་དུ་འདུས། ཐམས་ཅད་དད་པ་དང་མོས་
གུས་དྲག་པོས་སྙིང་པོའི་གནས་ལུགས་རྟོགས་པ་ཨེ་མ་ཧོ་ཞེས་ཅ་་་
ཅོ་སྒྲོགས་སོ། །དེ་ནས་བསམ་ཡས་སོགས་སུ་ཕེབས། ཚོགས་འཁོར་
མཆོད་པ་ཆེན་པོ་མཛད། དེར་བཞུགས་རྣམས་ནས་འབྲུག་པ་རིན་
194



པོ་ཆེ་འདི་སྔོན་གྱི་པཎྜི་ཏ་ཆེན་པོ་ཞིག་གི་སྐྱེ་བ་ཡིན་ངེས་འདུག་་་
ཟེར། ཟངས་ཡག་བྲག་གི་གཏེར་ཡིག་ལ་བལྟས་པས། མཁན་པོ་བྷོ་
དྷི་ས་ཏཱའི་སྐྱེ་བར་ཤེས། འབུལ་བ་སོགས་ཆེན་པོ་བྱུང་བས་ཆོས་
དང་ཟང་ཟིང་མི་འཇིགས་པ་སོགས་ཀྱི་སྦྱིན་པས་གདུལ་བྱ་རྣམས་
ཚིམ་པར་མཛད། དགུང་ལོ་བཅུ་གསུམ་ནས་ཐུགས་ཀྱི་དགོངས་པ་
ཕྱག་རྒྱ་ཆེན་པོའི་ངང་ནས། འཕྲིན་ལས་རྣམ་བཞི་དང་བསྡུ་བ་
རྣམ་པ་བཞིའི་སྒོ་ནས་ཐུགས་དམ་གོང་དུ་འཕེལ་ཏེ་མཚན་ལྡན་་་་་
གྱི་བླ་མ་བསྟེན་ཐབས་དང་། སྣོད་ལྡན་གྱི་སློབ་མ་རྣམས་ལ་ཁྲིད་
ཀྱི་རིམ་པ་དང་། ཆོས་ཀྱི་གདམས་ངག་དང་དབང་གི་བྱིན་རླབས།
གདུལ་བྱའི་དོན་གང་དགོས་རྣམས་ཐུགས་ལ་དགོངས་པ་དང་་་་
ཕྱག་ལེན་ཐེབས་པ་མཉམ་དུ་མཛད་ནུས་པར་གྱུར། །
སྤོས་སྐྱའི་གཟིམས་ཁང་དུ་འདག་སྦྱར་མཛད་པ་དང་གསོལ་་
བའང་གདན་གཅིག་གནང་ནས་ཉིན་མཚན་མེད་པར་ཐུགས་་་་་
དམ་ལ་བཞུགས་པ་ན་རིང་པོར་མི་ཐོགས་པར་སངས་རྒྱས་ཀྱི་་་་་
དགོངས་པ་ཐེ་ཚོམ་མེད་པར་རྟོགས་ནས་སྨུག་རུམ་ལ་ཉི་མ་ཤར་་་
བ་ལྟ་བུར་བྱུང་གསུངས། སྒོམ་གཏད་མེད་དུ་འཆར་བ་དེ་ཡིན། །
རྗེའི་ཞལ་ནས་ང་དང་པོ་མ་ལ་སྐྱེས་ནས་སྨྲ་མི་ཤེས་ཙམ་དེ་དུས་་་་
སྒོམ་གཤའ་མ་སྐྱེས་པ་ཡིན་འདུག །ད་ལྟའང་སྒོམ་ལོང་མ་བྱུང་
བར་ཡང་ཚོགས་དྲུག་གི་སྣང་བ་འདི་རྨི་ལམ་སྒྱུ་མ་འོ་ལེ་འདུག་་་་
གསུངས། རྗེ་འདི་ནི་རང་གྲོལ་རྩོལ་མེད་དུ་སོང་བ་ཡིན། ར་ལུང་
195



དུ་ཕེབས་ནས་བླ་མ་རྣམས་ལ་དབང་ལུང་ཕན་ཚུན་འབུལ་ཞུ་་་་་་
སོགས་རྒྱ་ཆེར་མཛད། །
འབྲུག་ཏུ་ཕེབས་ཏེ་དེར་མཁན་ཆེན་རིན་པོ་ཆེ་རྡོ་རྗེ་རིན་་་་་
ཆེན་སོགས་ཆོས་དང་དབང་ལུང་གསན་སྐབས། ས་སྐྱའི་དགེ་
བ ཤེས་རྣམ་རྒྱལ་བྱ་བ་གྲྭ་སྐོར་དམ་བཅའ་ལ་འགྲོ་བ་ཞིག་གིས་་་་་
འབྲུག་པ་བླ་མ་ཇི་འདྲ་ཡོད་སྙམ་ལྟར་ཕྱིན་པས། བྱིན་འབེབས་ཀྱི་
སྐབས་སུ་སེམས་ལ་དག་པའི་ད ཀྱིལ་འཁོར་གཞལ་ཡས་ཁང་གི་་་་
ནང་རྡོ་རྗེ་འཆང་དངོས་རིགས་ལྔ་རིགས་གསུམ་མགོན་པོས་་་་་་་
བསྐོར་བ་མངོན་སུམ་དུ་མཐོང་བས་མོས་གུས་ཀྱིས་བརྒྱལ། སངས་
རྒྱས་ཀྱི་སྐུ་གསུང་ཐུགས་ཡོན་ཏན་ཕྲིན་ལས་དང་མཛད་སྤྱོད་་་་་་
མཐུན་པར་མཐོང་ནས། འབྲུག་པ་འདི་རྣམས་ཀྱིས་ཉི་མ་བཞག་
ནས་ཟླ་བ་ལ་བསྲོས། རང་ལ་མཚལ་ཡོད་པ་བཞག་ནས་བཙག་མི་
ལ་བཙལ་འདུག །ངས་ས་སྐྱ་ནས་འབྲི་ཁུང་། གདན་ས་མཐིལ།
ཡབ་ཆོས་སྡིངས་སོ ག ས་སུ་ཆོས་དང་དབང་མ་ཞུས་པ་མེད་དེ།
འབྲུག་པ་རིན་པོ་ཆེ་འདི་བས་རྒྱུད་ཐུལ་བ་དང་། སྐུ་གསུང་ཐུགས་
ཀྱི་རྣམ་འཕྲུལ་དང་བྱིན་རླབས་ཆེ་བ་མ་མཐོང་གསུངས། རིན་པོ་
ཆེ་དེ་ནི་སྐུ་གསུང་ཐུགས་ཀྱི་མཁྱེན་བརྩེ་ནུས་པའི་མཛད་འཕྲིན་་་་་
གྱིས་སྙན་པ་ཕྱོགས་ཀུན་ཁྱབ་པས། འཁོར་སློབ་ཀྱི་ཚོགས་ཀྱང་
སྒོམ་ཆེན་རང་དབང་ཐོབ་པ་རྣམས་ཚེ་དང་སྒྲུབ་པ་མཉམ་པ་་་་་་
དང་། འཁོར་བ་ལ་ཞེན་པ་ལོག་པ་དང་། ངེས་འབྱུང་དང་དད་པ་
196



སྐྱེས་ནས་ཆོས་བྱེད་པའང་བསམ་གྱིས་མི་ཁྱབ་པ་བྱུང་ངོ། །
ར་ལུང་དུ་ཕེབས། དྲུང་ཆེན་སློབ་དཔོན་པས་གཙོར་མཛད་
པའི་སློབ་བུ་མང་པོ་ལ་རོ་སྙོམས་བསྲེ་འཕོ་སོགས་གསུངས། ཙཱ་རི་
བ་འགྲོ་མགོན་རིན་ཆེན་རྒྱལ་མཚན་གཙོས་དགེ་འདུན་བཅུ་ཕྲག་་
གསུམ་ལྷག་ལ་རོ་སྙོམས་སོགས་ཆོས་དང་ཟང་ཟིང་གིས་ཚིམ་པར་
མཛད། ས་གཡོས་པ་དང་མེ་ཏོག་གི་ཆར་ཞག་བདུན་བབས།
མཐར་དགུང་ལོ་བཞི་བཅུ་ཞེ་དྲུག་པ་རབ་བྱུང་བདུན་པའི་ལྕགས་
ཕོ་རྟའི་ལོར་གཟུགས་སྐུ་ཆོས་དབྱིངས་སུ་ཐིམ་མོ། །དེའི་ཚེ་སྒྲ་འོད་
ས་གཡོ་བ། འཇའ་ཚོན་ཁ་དོག་ལྔ་ལྡན་གུར་སུམ་རིམ་དུ་ཕུབ་པ་
སོགས་ངོ་མཚར་བའི་ལྟས་བསམ་གྱིས་མི་ཁྱབ་བོ། །འདི་སྐབས་སུ་
འབྲུག་པའི་གདུང་བརྒྱུད་ཉག་ཕྲ་བར་གྱུར་ནས་མཁན་ཆེན་རིན་་
པོ་ཆེ་རྡོ་རྗེ་རིན་ཆེན་གྱིས་ར་ལུང་གི་ཐུགས་ཁུར་བཞེས་ནས། མོན་
དགོན་པའི་ཡུལ་ན་རྗེའི་སྲས་གཅིག་ཡོད་ཟེར་བར་གསན། བང་
ཆེན་བཏང་བས་སྲས་ཡིན་པར་མཁྱེན་ཏེ་ར་ལུང་གི་ཆེ་བགྲེས་་་་་
རྣམས་དང་གྲོས་བྱས་ཏེ་གདན་འདྲེན་པར་མཛད་པས་ར་ལུང་གི་
མཁན་ཆེན་ཅིག་ལ་འདི་བཀའ་དྲིན་ཆེ་བ་ཡིན། མཁན་ཆེན་འདི་
གཤེགས་དུས་གདུང་བཞུས་པས་འཇའ་འོད་དང་མེ་ཏོག་གི་ཆར་་་
རིང་བསྲེལ་དང་ཐུབ་པའི་སྐུ་རང་བྱོན་རྣམས་ཕེབས་པ་ད་ལྟ་་་་་་
ཆོས་རྫོང་གི་རྟེན་གཙོར་བཞུགས་སོ། །
197



ཆོས་རྗེ་ཤེས་རབ་སེང་གེའི་རྣམ་ཐར།
དགུ་པ་ཆོས་རྗེ་ཤེས་རབ་སེང་གེ་ནི། ཡབ་སངས་རྒྱས་གཉིས་
པ་ལྟ་བུའི་འཇམ་དབྱངས་བློ་གྲོས་སེང་གེ་དང་། ཡུམ་འགྲོ་སྒོམ་གྱི་
སྲས་མོ་ཡེ་ཤེས་ཀྱི་མཁའ་འགྲོ་མ་བསོད་ནམས་འདྲེན་གཉིས་ཀྱི་་་་
སྲས་སུ་རབ་བྱུང་དྲུག་པའི་ལྕགས་མོ་ཕག་གི་ལོར་སྐུ་བལྟམས།
ཡུལ་ཕྱོགས་ཐམས་ཅད་དུ་བཀྲ་ཤིས་པའི་མཚན་མ་དུ་མས་ཁྱབ།
དགུང་ལོ་ལྔ་ནས་ཡི་གེ་འབྲི་ཀློག་བསླབ། དགུང་ལོ་བདུན་པར་
ཡུམ་སྲས་སྐུ་འཁོར་དང་བཅས་པ་ར་ལུང་དུ་གདན་དྲངས། ཆོས་
རྗེ་རིན་པོ་ཆེའི་དྲུང་དུ་དབུ་སྐྲ་ཕུལ། མཚན་ཤེས་རབ་སེང་གེར་
གསོལ། ངེད་རང་གི་བརྒྱུད་པ་འདི་ལ་སེང་གེ་མཚན་དགུ་ཡོང་
བར་ལུང་བསྟན་པ། ཁྱོད་ཀྱིས་ཁ་སྣོན་པ་ཡིན་གསུངས། དྲུང་ནས་
རང་གི་ཞལ་སློབ་མཛད། འབྲུག་སྐོར་གྱི་གདམས་པ་ཕྱག་ལེན་མ་
ལུས་པ་ཐུགས་སུ་ཆུད། དེ་ནས་བླ་མ་དཀོན་མཆོག་མགོན་པོ་ལ་
རྒྱུད་ཐམས་ཅད་ཀྱི་རྒྱལ་པོ་བརྟག་གཉིས་གསན་སྦྱོང་མཛད་པ་ལ་
ཐེངས་ཅིག་སློབ་གཉེར་མ་དག་པའི་དོན་དུ་བླ་མས་བརྡུངས་པས།
ངས་སློབ་གཉེར་ལ་དཀའ་ལས་བྱས་ཀྱང་འགྲོ་དོན་ཇི་ཙམ་བྱེད་
མི་ཤེས་ཁྱེད་ཀྱིས་ང་བརྡུང་མི་དགོས་ང་ཚེ་རིང་ཡང་ཉི་ཤུ་རྩ་་
གཉིས་ལ་འཆི་བ་ཡིན་གསུངས་ནས་སྐུ་ཚེའི་ཚད་ཞལ་བཞེས་་་་་་
198



གནང་བ་དེ་བཞིན་གྱུར། དེ་ནས་མི་རིང་བར་གདན་སར་ཆེར་
འདོན་མཛད། ཚོགས་པ་རྒྱ་མཚོ་ལྟ་བུ་ལ་བརྟག་གཉིས་གསུངས།
དེ་ནས་ལོ་ལྔ་དྲུག་གི་བར་དུ་ཆོས་རྗེ་རིན་པོ་ཆེའི་( བློ་གྲོས་སེང་་་
གེ) དྲུང་དུ་རོ་སྙོམ་སྐོར་དྲུག །ཕྱག་ཆེན། ནི་ཆོས་དྲུག །འགྲོ་
མགོན་ཆོས་རྗེའི་ཐུགས་ལ་འཁྲུངས་པའི་རྟེན་འབྲེལ་གྱི་སྐོར་
སོགས་ཀྱི་ཁྲིད་ཡིག་ཚང་ལ་མ་ནོར་བ་གསན། དེ་རྣམས་ལ་སྒོམ་
བྱུང་གི་ཤེས་པ་བག་ཉལ་མེད་ཅིང་ཁུ་འཕྲིག་མེད་པ། རང་བཟོ་
དང་སྒྲོ་བཏགས་ཀྱིས་མ་གོས་པ་མཉམ་པར་འཇོག་པར་མཛད་དོ།།
དགུང་ལོ་བཅོ་ལྔ་ལ་སྐུ་ཆོས་ཉི་ཟེར་ལ་བཀལ་བ་སོགས་ཡ་་་་་
མཚན་གྱི་མཛད་པ་མང་བར་མངའ་། ལྷ་སའི་ཇོ་ཤཱཀྱ་རྣམ་གཉིས་
དང་གུང་ཐང༌། འབྲུག་དགོན་སོགས་སུ་ཕེབས། དབུས་གཙང་གི་
ཆོས་དཔོན་མི་དཔོན་ཆེ་བ་ཁག་མང་པོས་མཇལ་བ་དང་དད་་་་་་
གུས་ཆེན་པོ་སྐྱེས། མཚན་སྙན་པ་རྒྱས། ཁུ་ལེ་བོད་འབྲོག་སོག་ཁ་
སོགས་སུ་རེ་ཞུས་ལྟར་ཕེབས་ཏེ་མཆོག་དམན་ཐམས་ཅད་བདེ་བ་
ལ་བཀོད། སྤོས་སྐྱའི་དབེན་གནས་སོགས་སུ་བཞུགས་སྐབས་ཡབ་
འཇམ་དབྱངས་ཆེན་པོ་ཞི་བར་གཤེགས། དགོངས་རྫོགས་རྟེན་
བཞེངས་སོགས་ཕུན་སུམ་ཚོགས་པ་ཚར་བར་མཛད། མཐར་
འཁོར་སློབ་རྣམས་ལ་ངེད་ཀྱང་རིང་པོར་མི་སྡོད་ཐམས་ཅད་ཆོས་
གྱིས། ལར་ཆོས་མ་བྱས་ན་མི་ལུས་ཐོབ་ཀྱང་དོན་མེད་དུ་འགྲོ་ཚུལ་
199



ནན་ཆེར་གསུངས། ཉེ་གནས་རྣམས་ལ་ང་སྐྱེ་བ་འདི་ལ་གདུལ་
བྱའི་གནད་ཀྱིས་ཚེ་རིང་པོར་མི་ཡོང་བས་ཁྱེད་ཚོ་ལ་ཕན་ཆེར་མི་
ཐོགས་པ་འདུག་སྟེ། རྗེས་མར་སྐྱེ་བ་འགའ་ཞིག་ནས་འདིར་ཕན་
ཐོགས་པ་ཡོང་གསུངས་བ་སོགས་ཀྱི་རྣམ་ཐར་ཐོར་བུ་ཞིག་གནང་
བ་དྲུང་ན་ཡོད་པ་རྣམས་ལོ་གཞོན་པ་ལ་བརྟེན་ཆེད་གཉེར་མ་་་་་
བྱས་པས། གདུལ་བྱ་སྣོད་མིན་དུ་གཟིགས་ནས་རྗེ་ཉིད་ཀྱིས་དེ་
ཁར་མེ་ལ་བསྲེགས་སོ། །
མཐར་དགུང་ལོ་ཉེར་གཉིས་པ་ཆུ་ཕོ་སྤྲེལ་ལོ་ལ་ཡང་དགོན་་་
དུ་བཞུགས་པ་སྐུ་ཁམས་སྙེལ་པོ་བྱུང་བས་སྐུ་རིམ་གསོལ་སྨན
སོགས་ལ་རྩོལ་བ་ཆེར་བྱས་ཀྱང་ཕན་ནུས་མ་བྱུང༌། རྒྱ་མཁར་རྩེ་
ནས་བླ་སྨན་དགེ་བཤེས་པ་དྲངས་ནས་ཕྱག་རྩ་བསྟན་དུས་བླ་་་་་་
སྨན་པས་སྤྱན་ཆབ་བྱུང་བ་རྗེ་ཉིད་ཀྱིས་གཟིགས་དུས་ཁྱེད་སྤྱན་་་་
ཆབ་འདོན་མི་དགོས་གསུངས། སྐུ་ལུས་བསྲངས་ཏེ་མཉམ་བཞག་
ལས་མ་གཡོས་པར་བདེ་བར་གཤེགས་པར་གྱུར་ཏོ། །
དེ་ཡན་གྱིས་རྗེ་འགྲོ་བའི་མགོན་པོ་གཙང་པ་རྒྱ་རས་པ་ཡེ་་་་
ཤེས་རྡོ་རྗེས་ལུང་བསྟན་པའི་གདུང་བརྒྱུད་དུ་མཉམ་མེད་སེང་་་་
གེའི་མཚན་ཅན་དགུ་བྱོན་པའི་རྣམ་ཐར་བསྡུས་གསལ་ཞིག་་་་་་་
རྫོགས་པ་ཡིན་ནོ། །
200



འཇམ་དབྱངས་ཡེ་ཤེས་རིན་ཆེན་གྱི་རྣམ་ཐར།
དེ་ནས་ཡང་རྗེ་འགྲོ་མགོན་གཙང་པ་རྒྱ་རས་པས་རིགས་་་་་
གསུམ་མགོན་པོའི་སྤྲུལ་པ་འབྱོན་པར་ལུང་བསྟན་པའི་ཐོག་མར་
འཇམ་དཔལ་དབྱངས་ཀྱི་སྤྲུལ་པ་འཇམ་དབྱངས་ཡེ་ཤེས་རིན་་་་་
ཆེན་ནི། ཡབ་འཇམ་དབྱངས་བློ་གྲོས་སེང་གེ་དང་། ཡུམ་ཆོས་ཉིད་
རྒྱན་གཉིས་ཀྱི་སྲས་སུ་རབ་བྱུང་དྲུག་པའི་ཤིང་འབྲུག་ལོར་ཝང་་་་
རི་ཁ་ཞེས་པར་ངོ་མཚར་བའི་ལྟས་དུ་མ་དང་བཅས་སྐུ་བལྟམས།
དེ་ནས་ར་ལུང་ནས་བཀའ་ཤོག་བྱུང་སྟེ་ལོ་ཤས་དེ་ཁར་འཇོག་རྒྱུ་་
དང་ཁོའི་འགྲོ་བའི་རྟིང་མར་ཡུན་རིང་བའི་རྟེན་འབྲེལ་འགྲིག་པ་
འདུག་གསུངས་པ་བྱུང༌། དགུང་ལོ་ལྔ་ཙམ་བཞེས་དུས་བླ་མ་
བསོད་ནམས་རྒྱལ་པོས་ཀློག་བསླབས། བརྡ་བསྟན་པ་ཙམ་གྱིས་
མ ཁྱེན་པས་ཟླ་བོ་རྣམས་དང་རྩལ་འགྲན་པས་ཀུན་གྱིས་འགྲན་ཟླ་
མེད་པར་གྱུར། །
དགུང་ལོ་བརྒྱད་པ་ལ་ར་ལུང་དུ་ཕེབས། ཡབ་འགྲོ་མགོན་བློ་
གྲོས་སེང་གེས་རྗེས་སུ་བཟུང་། མཁན་ཆེན་སངས་རྒྱས་དཔལ་
གྱིས་རང་རེའི་བརྒྱུད་པ་འདི་ལ་སེང་གེའི་མཚན་ཅན་དགུ་འབྱོན་
པར་གསུངས་པས། འདི་ལ་དེ་བཞིན་གནང་བར་ཞུས་པས། སེང་
གེའི་མིང་ཅན་གྱི་ཁ་སྐོང་ཞིག་ཟུར་ནས་འོང་། འདི་ལ་ཡེ་ཤེས་
201



རིན་ཆེན་དུ་འདོགས་པ་ཡིན་གསུངས། འགྲོ་མགོན་བློ་གྲོས་སེང་
གེ་དང་ཤག་བཟང་གཉིས་ལ། དཔལ་ཕག་མོ་གྲུ་པ་དང༌། ཞང་
ཚལ་པ་ནས་བརྒྱུད་པའི་ཡེ་ཤེས་མགོན་པོ་ཕྱག་བཞི་པའི་ཕྱག་་་་་་
ལེན་དང་། ཀཾ་ཀ་ནི་མདའ་རོག་གཉིས་ཀྱི་ལུགས་དང་། མི་ཏྲི་
ལུགས་ཀྱི་བདེ་མཆོག་བཅུ་གསུམ་མའི་ཆོག་ཁྲིད། བླ་མ་མཆོད་པ་
རྣམས་སློབ་གཉེར་མཛད།
དགུང་ལོ་བཅུ་གཅིག་ལ་རྒྱུད་སྡེ་སྤྱིའི་སྙིང་པོ་བརྟག་གཉིས་
ལ་སློབ་པར་དགོངས། ཐང་ཞབས་སུ་འདག་སྦྱར་མཛད་ནས་
བཞུགས། ཆོས་རྗེའི་དྲུང་དུ་ཕྱག་རྒྱ་ཆེན་པོ་ལྷན་གཅིག་སྐྱེས་སྦྱོར་
གྱི་ཁྲིད་དང་། རོ་སྙོམ་སྐོར་དྲུག །ནཱ་རོ་ཆོས་དྲུག་སོགས་གསན། དེ་
ནས་སྟག་རི་གངས་ཀྱི་ར་བ་སོགས་ལ་ཆུའི་དཀའ་ཐུབ་མཛད་དེ་
ཐུགས་དམ་ཤིན་ཏུ་འཕེལ། ཡི་དམ་གྱི་གྲངས་བསྙེན་ཀྱང་བྱས།
ཆོས་རྗེ་ཁུ་དབོན་གཉིས་རིམ་པར་གཤེགས་ནས་རྗེ་ཉིད་དགུང་ལོ་
ཉེར་དགུ་བཞེས་དུས། ར་ལུང་པ་རྣམས་ཀྱིས་གྲོས་བྱས། གདན་ས་
ཆེན་པོ་ར་ལུང་གི་ཁྲི་ཐོག་ཏུ་བྱོན། ཚོགས་པ་རྒྱ་མཚོ་ལྟ་བུ་ལ་
ཐུགས་བསྐྱེད་ཆེན་མོ་ཚར་གཅིག་གསུངས། བཀྲ་ཤིས་པའི་མཚན་
མ་དང་ལྡན་ཞིང་ཀུན་གྱིས་མཆོད་པའི་ཡུལ་དམ་པར་གྱུར། དེ་
ནས་སྐུ་མཚམས་བསངས་པ་དང་དབུས་གཙང་ཁྲིམས་བདག་་་་་་
རྣམས་དང་མཇལ། གདན་ས་ཡ་བཞི་ཡི་ལྷ་སྡེ་རྣམས་ཀྱང་ཤིན་ཏུ་
རྒྱས། གདན་ས་རྣམས་ཞིག་གསོས་དང་ར་ལུང་མཆོད་ཁང་ཆེན་
202



མོའི་གསུང་རབ་ལ་རྡུལ་སྤྲུག །རྒྱལ་བའི་སྐུ་གསུང་ཐུགས་རྟེན་
བཞེངས་པ་ལ་སོགས་པའི་མཛད་པ་རྣམས་ཐུགས་རྗེའི་ཤུགས་་་་
ཀྱིས་གཏད་པ་ཙམ་གྱིས་འགྲུབ་པར་གྱུར་བས་ཐམས་ཅད་དགའ་
མགུས་ཚིམ་པར་མཛད། ཆོས་རྗེ་རང་ཉིད་ཀྱིས་བསྐུལ་བའི་བཞེད་
པ་མེད་ཀྱང་། བསྟན་དགྲ་རྣམས་ཡེ་ཤེས་མགོན་པོས་ཚར་གཅོད་
ཚུལ་རྣམ་གྲངས་མང་ཡང་འདིར་མི་སྤྲོའོ། །མགོན་ལུག་གཅིག་ཤི་
བའི་ཐོད་པ་ལས་མགོན་སེང་གེའི་གདོང་ཅན་གྱི་མཆེ་བ་བྱོན། ཙ་
རིའི་གནས་སུ་མགོན་གཡག་གཅིག་ཤི་བའི་སྙིང་ལ་ཆུ་སྲིན་གྱི་་་་་
སྡེར་མོ་ལྟར་ཁ་དོག་ནག་པོ། དབྱིབས་རྒྱ་མདུད་དུ་ཡོད་པའི་
དབུས་ན་ཡེ་ཤེས་ཀྱི་མགོན་པོ་ཕྱག་བཞི་པ་ཡུམ་དང་བཅས་པ་་་་
ཕྱོགས་ཀྱི་ཁོང་སེང་བཞིར། ལས་མགོན་གདོང་ཅན་བཞི་ཡང་ཞལ་
ཕྱིར་གཟིགས་པ་དེ་ཉིད་ར་ལུང་དུ་གདན་དྲངས། དེ་ནས་ཕྱིར་ཙ་
རི་ལ་དྲངས་པ་ད་ལྟའང་གནས་ཆེན་ན་བཞུགས་སོ་ཞེས་གསལ།
དེ་ལྟ་བུའི་སྙིགས་དུས་ཀྱི་འདྲེན་མཆོག་དམ་པ་དེ་ཉིད་ཀྱིས་སྤོས་་་
སྐྱའི་དབེན་གནས་སུ་འགྲོ་བ་རྣམས་སྨིན་གྲོལ་ལ་འགོད་པའི་ཕྱིར།
དད་ལྡན་འདུས་པ་རྒྱ་མཚོ་ལ་ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་
གྱི་ཁྲིད་དང་རོ་སྙོམས་བསྲེ་འཕོ། སྟོང་ཐུན་དང་བཅས་པ། བྲམ་ཟེ་
ཆེན་པོ་ས་ར་ཧ་དང༌། གྲུབ་ཐོབ་གོང་མའི་མགུར། དོ་ཧ། གསེར་
ཕྲེང་། ཆོས་དྲུག་གི་ཁྲིད། རྟེན་འབྲེལ་གྱི་སྐོར་སོགས་གདམས་པ་མ་
ལུས་པ་གནང་། རྗེ་ཉིད་ཀྱི་ཞལ་ནས་གཞན་དོན་སྤངས་ནས་ཞི་
203



བདེ་སྒྲུབ་པ་འདི་ངེད་སློབ་དཔོན་རྣམས་ཀྱིས་སྤང་བྱ་ཡིན་པས།
ཁྱེད་རྣམས་ཀྱི་དོན་དུ་ཆོས་འཆད་དོ། ཁྱེད་རྣམས་སྒྲུབ་པ་གྱིས་ལ་
ཚུལ་བཞིན་ཉམས་སུ་ལོངས་ཤིག་གསུངས་སོ། །
དེའི་དགུན་ནས་བླ་མ་སྒྲུབ་པ་དང་། ཆོས་དྲུག་སོགས་ལོ་སྒྲུབ་
དང་ཟླ་བརྒྱད་དུ་སྒྲུབ་པ། དབྱར་བཞུགས་དགུན་བཞུགས་བྱེད་པ་
གདན་ས་དེ་ཉིད་དུ་སུམ་བརྒྱ་ཙམ་བྱུང་། གཞན་ཡང་། ཙ་རིའི་རི་
སུལ་དང་མཁར་ཆུ། ཁ་རག །སྟག་རི་སོགས་སུ་སྒྲུབ་པ་བཞུགས་པ་
ཤིན་ཏུ་མང་། དེ་མ་ཡིན་པའི་བདེ་མཆོག་བཅུ་གསུམ་མ་དང་།
ཞལ་གཉིས་མ། གཏུམ་པོ། ཡེ་ཤེས་མགོན་པོ་དངོས་ཀྱིས་དཔལ་སྒ་
ལོ། དེས་ཞང་དང་ཕག་མོ་གྲུ་པ་ལ་བརྒྱུད་པའི་ཡེ་ཤེས་མགོན་པོ་
ཕྱག་བཞི་པའི་རྒྱུད་སྒྲུབ་ཐབས་ཕྱག་ལེན་རྣམས་ཞལ་ཆོས་དང་་་་
མཛུད་ཁྲིད་ཀྱིས་སྨིན་པར་མཛད། འབྲུག་དང་སྟག་རི་སོགས་སུ་
གདན་དྲངས་པ་ལྟར་ཕེབས་ནས་གདམས་པས་ཚིམ་པར་མཛད། །
ར་ལུང་ཕེབས་ནས་ཡང་འབྲུག་ཏུ་ཕེབས་སྐབས་རྒྱ་ནག་ཏ་་་་
མིང་རྒྱལ་པོའི་བཀའ་ལུང་བཞིན་བླ་མ་ཏ་མི་དང་བཅས་མངག་་་་
གཏོང་གིས་བོད་དབུས་གཙང་ཁུལ་གྱི་བླ་མ་ཆེན་པོ་རྣམས་ཀྱི་་་་་
གདན་སར་འབུལ་བ་དང་གནང་སྦྱིན་མཛད་མི་དང་། སྣེ་གདོང་
ཆོས་རྒྱལ་གྲགས་པ་རྒྱལ་མཚན་དཔལ་བཟང་པོས་ཐོག་དྲངས་་་་་
པའི་གཞི་བྱེས་ཀྱི་མགྲོན་དག་གི་སྤྱན་སྔར། འབྲུག་དང་ར་ལུང་
གཉིས་ལ་ཆོས་སྐུ་རྡོ་རྗེ་འཆང་དང་རྗེ་བཙུན་བྱམས་པ་མགོན་པོ།
2) 4



སྤྱན་རས་གཟིགས་ཀྱི་གསེར་སྐུ་དང་། རོལ་མོའི་བྱེ་བྲག །བཀྲ་ཤིས་
ཁ་བཏགས། ན་བཟའ་དང་བཅས་ཆ་ཚང་ངོ་མཚར་བའི་གནང་
སྦྱིན་ཕྱག་ཏུ་བཞེས། མི་ཐམས་ཅད་ཀྱིས་འབུལ་བ་བཟང་ཟེར་བ་
གྲགས། མཐར་སྤོས་སྐྱའི་དབེན་གནས་དེར་བཞུགས། སྐུ་ཁམས་
ལོད་དུ་སོང༌། རིམ་གྲོ་དང་། བཞུགས་པར་གསོལ་ཡང་ཞལ་གྱིས་
མ་བཞེས་པར། རབ་བྱུང་བདུན་པའི་ཆུ་སྦྲུལ་ལོར་སྟོན་ཟླ་ར་བའི་
ཚེས་བཅུའི་ཐོ་རངས་ལ་དག་པའི་ཞིང་ཁམས་སུ་གཤེགས་སོ། །
གསང་བདག་ནམ་མཁའ་དཔལ་བཟང་
གི་རྣམ་ཐར།
གཉིས་པ་ཕྱག་རྡོར་གྱི་སྤྲུལ་པ། གསང་བདག་ནམ་མཁའ་
དཔལ་བཟང་ནི། ཡབ་ཆོས་རྗེ་འཇམ་དབྱངས་ཡེ་ཤེས་རིན་ཆེན་
དང་། ཡུམ་མ་གཅིག་ནམ་མཁའ་དཔལ་འདྲེན་གཉིས་ཀྱི་སྲས་སུ་
རབ་བྱུང་བདུན་པའི་ས་སྟག་ལོར་ངོ་མཚར་བའི་ལྟས་དང་བཅས་
ཡུམ་ལ་གནོད་པ་མེད་པར་སྐུ་བལྟམས། འབྲི་ཀློག་དང་ཆོས་སྤྱོད་
ཐམས་ཅད་ལོ་ངོ་གཉིས་ཙམ་གྱིས་ཐུགས་སུ་ཆུད། ཤིང་ཕོ་སྤྲེལ་
ལོར་ར་ལུང་ཆེ་སྟོན་མཛད། མཚན་ནམ་མཁའ་དཔལ་བཟང་པོར་
གསོལ། དེ་ནས་དམ་པ་མང་པོ་ལས་གསན་བསམ་ཚུལ་བཞིན་
མཛད་པ་དང༌། གདུལ་བྱ་སྐལ་ལྡན་རྣམས་ལ་ཆོས་འཁོར་བསྐོར་
205



བ་དང་སྒྲུབ་པ་སྙིང་པོར་མཛད། དེ་ནས་གདན་ས་ར་ལུང་གི་ཁྲི་
ཐོག་ཏུ་ཕེབས་ནས་ཆོས་ཀྱི་དགའ་སྟོན་གྱིས་གདུལ་བྱ་རྣམས་་་་་་
ཚིམས་པར་མཛད། དེ་ནས་དགུང་གྲངས་ཉེར་ལྔའི་ཐོག་རིགས་ཀྱི་
གཟུངས་མའི་ཐབས་ཤེས་ཀྱི་མྱུར་ལམ་བླ་ན་མེད་པའི་བདེ་བས་་་
ས་ལམ་ཐམས་ཅད་ཅིག་ཆར་ལ་རྫོགས་པར་མཛད་ཅིང་རྟེན་ངེས་
མེད་དང་ཁྱི་ར་མཛད། གནས་ནང་པ་རྣམས་ཀྱིས་སྐུར་འདེབས་
ཞུས། བསད་པ་སླར་གསོས་ཏེ་གཏོང༌། འཁོར་གསུམ་ཉི་ཟེར་ལ་
བཀལ་བ་སོགས་མཛད་དེ་སྙིགས་དུས་ཀྱི་གདུལ་བྱ་རྣམས་ཐབས་
གང་འདུལ་གྱིས་འགྲོ་དོན་སྦས་པའི་ཚུལ་གྱིས་མཛད་པའི་ལྡན་་་་་
གྲོལ་གཉིས་ལྡན་གྱི་སྐྱེས་བུ་དམ་པ་ཨུ་དམ་ཝ་རའི་མེ་ཏོག་བཞིན་
རྙེད་དཀའ་བ་དེ་ལ་ཡང་། སྐལ་མེད་ལོག་ལྟ་ཅན་གྱི་སྐྱེ་བོས་རང་
གར་མཐོང་བའི་རྐྱེན་གྱིས་ཐུགས་འབྱུང་ནས། འཁོར་སློབ་རྣམས་
ལ་ཁོ་བོ་མྱུར་དུ་ཞིང་གཞན་དུ་འགྲོ། ཁྱེད་རྣམས་བླ་མའི་གདན་ས་
སྐྱོངས་ཤིག་གསུངས། ཞལ་ཏ་ཞིབ་རྒྱས་གནང་མཐར། འདམ་གྱི་
པདྨོ་འདམ་གྱིས་མ་གོས་ལྟར། །ཞེས་པ་ནས། ང་ནི་དེ་ཝི་ཀོ་ཀྲིར་
འགྲོ་བ་ཡིན་གསུངས་ནས་དགུང་གྲངས་ཉེར་བརྒྱད་དུ་ཕེབས་པ།
རབ་བྱུང་བདུན་པའི་ཤིང་སྦྲུལ་ལོར་སྐུ་ཡོངས་སུ་མྱ་ངན་ལས་་་་་་
འདས་པའི་ཚུལ་བསྟན་ཏོ། །མཚན་ར་སྨྱོན་དུ་བཏགས་ཏེ་གསང་
བདག་ཕྱག་རྡོར་གྱི་སྤྲུལ་པ་ཡིན་ནོ། །
206



རྗེ་ཤེས་རབ་བཟང་པོའི་རྣམ་ཐར།
གསུམ་པ་སྤྱན་རས་གཟིགས་ཀྱི་སྤྲུལ་པ། རྗེ་ཤེས་རབ་བཟང་
པོ་ནི། ཡབ་འགྲོ་མགོན་གཙང་པ་རྒྱ་རས་ཀྱི་གདན་རབས་བཅུ་པ།
འཇམ་དབྱངས་ཡེ་ཤེས་རིན་ཆེན་དང་། ཡུམ་མ་གཅིག་ནམ་
མཁའ་དཔལ་འདྲེན་མ་གཉིས་ཀྱི་སྲས་སུ་རབ་བྱུང་བདུན་པའི་་་་
ལྕགས་འབྲུག་ལོར་ངོ་མཚར་བའི་ལྟས་དང་བཅས་སྐུ་བལྟམས།
གཙུག་ལག་གཞི་མོ་ཀློག་འབྲི་སོགས་ཚེགས་མེད་མ ཁྱེན། བསྟན་པ་
རིན་པོ་ཆེའི་སྒོར་ཞུགས་ཕྱི་ནང་གསང་གསུམ་གྱི་བསླབ་སྡོམ་རྣམ་
པར་དག་པ་བཞེས། དགེ་བའི་བཤེས་གཉེན་ཆེན་པོ་ཡབ་འཇམ་
དབྱངས་ཡེ་ཤེས་རིན་ཆེན་ཉིད་དང་སྤྱན་སྔ་རིན་པོ་ཆེ་བསོད་་་་་་
ནམས་རྒྱལ་མཚན། ཡར་འབྲོག་གྲུབ་ཆེན་བློ་གྲོས་མཆོག་ལྡན།
གངས་ཅན་ཆོས་རྗེ་ཀུན་དགའ་དཔལ། མངའ་རིས་ནམ་མཁའི་
མཚན་ཅན་སོགས་ལས་གསན་པ་དང་སྦྱང་བ་མཐར་སོན་ནས་་་་
ཐུགས་ཀྱི་མཛོད་འགེངས་པར་མཛད། རྗེ་གོང་མ་རྣམས་རིམ་གྱིས་
ཞིང་དུ་གཤེགས་པས་དགོངས་རྫོགས་རྟེན་བཞེངས་སོགས་ཀྱང་
རྒྱས་པར་སྒྲུབ། དགུང་ལོ་རྩ་དྲུག་གི་སྟེང་དུ་གདན་ས་རིན་པོ་ཆེའི་
གོ་འཕང་ཕྱག་ཏུ་ཚོགས་པ་རྒྱ་མཚོ་ལྟ་བུའི་དབུས་སུ་དཔལ་་་་་་་
བརྟག་པ་གཉིས་པའི་རྒྱུད་འཆད། གདུལ་བྱ་སོ་སོའི་རེ་བ་ཡོངས་
207



སུ་སྐོང་། དེ་ནས་བཟུང་གདན་ས་འབྲུག་དང་ར་ལུང་སོགས་
གདན་སའི་མ་ལག་ཙ་རི་ཏྲ་སོགས་གནས་ཆེན་མ་ལག །དབུས་
གཙང་། ལྷོ་མོན། ལྷོ་བྲག །བྱར་དྭགས་ཀོང་གསུམ། མདོ་ཁམས་
སྒང་དྲུག་སོགས་དཔལ་ལྡན་འབྲུག་པའི་བསྟན་པས་གར་ཁྱབ་ཀྱི་་
དབུ་ཆེ། བུ་སློབ། གྲྭ་པ། བཙུན་མ་སོགས་གན ས་གང་དུ་གནས་པ་
ཐམས་ཅད་ཀྱི་རེ་བ་སྐོང་བར་མཛད་དེ་སྤྱིར་སངས་རྒྱས་ཀྱི་་་་་་་
བསྟན་པ། བཤད་སྒྲུབ་རིས་མེད་སྐྱོང་བ་དང༌། སྒོས་སྒྲུབ་བརྒྱུད་
རིན་པོ་ཆེའི་བསྟན་པ་མི་ཉམས་གོང་དུ་སྤེལ་བའི་དགོངས་པ་ཁོ་་་
ནས་དུས་མདའ་བར་མཛད། མྱང་སྟོད་ས་ཆར་དུས་ཀྱི་འཚུབ་མ་
ཆེར་ལངས་སྐབས་ཐུགས་བརྩེ་བ་ཆེན་པོས་ཐམས་ཅད་བདེ་་་་་་
འཇགས་ལ་བཀོད་ནས་ཀུན་ཡིད་སྨོན་པའི་གནས་སུ་གྱུར། དབེན་
གནས་སྟག་རི་ལ་ཕེབས། ལྷོ་བོད་ཀྱི་བུ་སློབ་གྲྭ་བཙུན་སྐྱེ་བོའི་
ཚོགས་ལ་ཆོས་ཀྱི་སྦྱིན་པས་ཚིམ་པར་མཛད། །
དེ་སྐབས་རྒྱལ་དབང་རྗེ་དགུང་ལོ་དགུ་བཞེས་པ་ཞིག་ལ་་་་་་
འབྲུག་ལུགས་གཙོ་བོར་བྱས་པའི་དབང་རྗེས་གནང་ཁྲིད་དང་་་་
གདམས་པ་སོགས་གནང་། ར་ལུང་དུ་ཕེབས་ཅིང་ཆོས་སྦྱིན་རྒྱ་
ཆེར་གནང་། ལྷ་སར་ཇོ་བོའི་དྲུང་དུ་གསེར་ཀོང་བཙུགས། སླར་
གདན་ས་ཆེན་པོ་འབྲུག་ཏུ་ཕེབས་ནས་ཟབ་རྒྱས་ཀྱི་ཆོས་འཁོར་་་་
བསྐོར། མཐར་ས་རྟའི་ལོར་དགུང་ལོ་སོ་དགུ་པ་ལ་དགོངས་པ་
ཆོས་དབྱིངས་སུ་སྙོམས་པར་ཞུགས་སོ། །དེ་དག་གིས་རིགས་
208



གསུམ་རྣམ་འཕྲུལ་བྱོན་ཚུལ་གྱི་རྣམ་ཐར་མདོར་བསྡུས་ཤིག་བྲིས་་
ཟིན་ནོ། །
ཀུན་མཁྱེན་འབྲུག་པ་ཀུན་ལེགས་ཀྱི་རྣམ་ཐར།
དེ་ནས་འཇམ་དབྱངས་ཡེ་ཤེས་རིན་ཆེན་གྱི་སྲས་ཐ་ཆུང་་་་་་
དྲུང་པ་རྡོ་རྗེ་རྒྱལ་པོའི་སྲས་ནང་སོ་རིན་ཆེན་བཟང་པོ། དེའི་སྲས་
ཆོས་རྗེ་ཀུན་དགའ་ལེགས་པ་འཁྲུངས། ཀུན་མཁྱེན་འབྲུག་པ་ཀུན་
ལེགས་ཀྱི་གསུང་དང་རྣམ་ཐར་ནི་བསམ་གྱིས་མི་ཁྱབ་པ་ཞིག་་་་་་
ཡོད་ངེས་ཀྱང་། རྗེས་འཇུག་རྩོལ་བ་ཞན་པའི་སྟོབས་ཀྱིས་ཕྱོགས་
སྒྲིག་མ་ཐུབ་པའི་རིགས་སྨྲོས་ཅི་ཡི་གེ་ཡོད་པ་དག་ཀྱང་ཕལ་ཆེར་་
ཁ་འཐོར་དུ་སོང་ཟིན། འདིར་སྔོན་བྱོན་མཁས་པའི་ཞལ་གསུང་
ལ་བརྟེན་ནས་རྣམ་ཐར་གྱི་ཟུར་ཙམ་ཞུ་ན། རྫོགས་ཆེན་གྱི་བླ་མ་
ཝ་ལུང་པས་ཞུས་ལན་དུ། ཆོས་ཐམས་ཅད་དགོངས་པ་ཆོས་ཉིད་
དུ་རྫོགས་པས་རྫོགས་ཆེན། དམིགས་པ་ཕྱོགས་གཅིག་ཏུ་གཏད་རྒྱུ་
མེད་པས་དབུ་མ། རྟོག་པ་རང་སར་ཞི་བས་ཞི་བྱེད། གང་ཤར་
ཐད་ཀར་གཅོད་པ་གཅོད་ཡུལ། གནས་ལུགས་བློ་ལས་འདས་པ་
ཕྱག་ཆེན། ཞེས་གསུངས། འོ་ན་བཀའ་བརྒྱུད་པ་འདི་ཚོས་གནས་
འབུལ་ལམ་ཞུས་པས། དཀའ་བརྒྱུད་པ་འདི་ཀུན་ལྟ་སྒོམ་གྱི་
ཆགས་ལུགས་དགའ་མོ་འདུག་སྟེ། སྤྱོད་པ་འདི་ཀུན་སྡུག་དྲགས་
209



པས་གནས་མི་བྱེད་གསུངས། ས་སྐྱ་པའི་ནང་དུ་བཞུགས་ན་ཞུས་
པས། ས་སྐྱ་པ་འདི་ཀུན་མཁས་པ་དང་། བརྗོད་པ་གཙང་བ། དོན་
ཕིགས་པ། ཟུར་རྣོ་བ་འདུག་སྟེ། བདག་བཟང་པོ་འདིའི་མགོ་མི་
སྨོད་པར་གཞན་གྱི་གྲུབ་མཐར་དམོད་ཅི་ཐུབ་རང་མཛད་པས།
ངེད་འ དུ་ཤེས་དང་བྲལ་བའི་སྡོད་ས་མི་འདུག་གསུངས། དགེ་
ལྡན་པའི་སྡེ་རྣམས་སུ་བཞུགས་ན་ཞུས་པས། ཁོང་རྣམ་པ་དམ་
པའི་ཆོས་འདུལ་བ་ལ་ཕྱག་ལེན་དགའ་མོ་འདུག་སྟེ། ཨ་ཅང་རང་
ཟུར་རྣོ་ཕྱོགས་ཞེན་ཆེ་གཞན་སྐྱོན་འབྲུ། རང་སྟངས་བཟང་ནས་
འགྲོགས་དཀའ་མོ་རང་འདུག་གསུངས། སྔགས་རྙིང་མ་བ་འདི་
ཀུན་ལ་བཞུགས་ས་གནང་ན་ཞུས། རྙིང་མའི་རྒྱུད་འདི་ཀུན་
བལྟས་པས་གྲོལ་བ་རང་དེ་འདྲ་འ དུག་སྟེ་གང་ཟག་འདི་ཀུན་མི་་་
བྱེད་དགུ་བྱེད་མང་དྲག་ནས། ཁྲིད་དང་དབང་གང་བྱེད་ཀྱང་།
འབག་འཆམ་རྐྱང་པར་བྱེད་ལ་དཔའ་བ་སྒོམ་ནག་དང་། རྒྱ་མོའི་
ལག་འགྲོས། བལ་བོའི་ཟུར་ཆག་ཚུན་ཨེ་ཤེས་ལྟ་བའི་ངོ་ཚ་ལ་
གཟུགས་སྡུག་པ་ཅིག་འདུག་གསུངས། གཅོད་ཡུལ་པའི་གདན་
འདྲེན་ཨེ་བྱུང་ཞུས་པས། ཡུལ་ཤེར་ཕྱིན་གྱི་དགོངས་པ་སེམས་ཀྱི་
གཞི་རྩ་གཅོད་པ་དང་། ལྷ་འདྲེ་འཁོར་བ་ནས་འདྲེན་ལུགས་
རྣམས་ཡ་མཚན་ཆེ་སྟེ། ནང་དུ་མི་ལྟ་བར་ཕྱི་རོལ་དུ་ཤིང་གཉན་
གཅོད། རྡོ་གཉན་རློག །མཚོ་གཉན་དཀྲུག །སྨྱོན་པའི་སྤྱོད་པ་འདི་
འདྲ་ད་ལྟ་ཐང་ཆད་ལ་ནམ་ཕུག་ཉེན་ཆེ་བ་དེ་འདྲ་དགོས་བྱེད་་་་
21()



ཆུང་གསུངས།
ཡང་གསུངས་མགུར་ཞིག་ལ། ན་མོ་བྷི་ན་ཧོ། དཀོན་མཆོག་མི་
བསམ་འཁོར་མང་བསྐོར་ནས་ནི། །ཀུན་དང་འཁོན་པའི་སྡེ་
དགོན་བཟུང་བ་དང༌། །ཆོས་སྤྱོད་སྤངས་ནས་གཏམ་དང་ཡིག་
རྩིས་སློབ། །ཀུན་ལེགས་ཕྱོགས་མེད་འགྲིམ་པ་རྣམ་ཐར་ཡིན། །
གཞན་ལ་མི་ཕན་རང་ཉིད་འཁོར་བར་འཁྱམས། །སྔགས་དང་
ཕྱག་རྒྱ་ཏིང་འཛིན་མི་མཐུན་པའི། ཁ་བ ཤད་བྲོ་བས་སྐྱེ་བོ་མགུ་ན་
ཡང་། །ཀུན་ལེགས་གྲོང་ཆོག་སྤངས་པ་རྣམ་ཐར་ཡིན། ཁེ་དང་
རྒྱལ་ཁ་རང་སྒྲུབ་ལོག་འཚོ་འཚོལ། །ཕྱི་མའི་བུ་ལོན་འདིར་གསོག་
གཞན་ལ་གཏོང་། །ཆོས་བརྒྱད་ཚེ་འདིའི་མདུན་མ་འཆི་རུང་
བསམ། །ཀུན་ལེགས་ཆོག་ཚོད་འཛིན་པ་རྣམ་ཐར་ཡིན། །ལས་ཀྱིས་
བསྐོས་པའི་ཕྲུ་གུ་འཁོར་སོགས་ལ། །ཕན་པའི་སེམས་ཀྱིས་དྲང་
པོའི་ཚིག་བརྗོད་ན། །དེ་ལ་མི་བརྟེན་དམ་ཚིག་འཁྲུགས་པའི་རྒྱུ། །
ཀུན་ལེགས་རང་ལ་བལྟ་བ་རྣམ་ཐར་ཡིན། །དཀོན་མཆོག་རྟེན་
དང་མཆོད་པའི་ཚོགས་ཁུར་ནས། །འཇིག་རྟེན་སྤངས་ཏེ་རི་ཀླུང་
གར་བསྡད་ཀྱང༌། །ཆགས་སྡང་མ་སྤངས་སྒྲིབ་པས་རྗེས་བསྙེགས་
འབྲང་། །ཀུན་ལེགས་སྐྱོ་བ་སྐྱེ་བའི་རྣམ་ཐར་ཡིན། །ཚེར་མའི་རྩེ་
ནས་སྦྲང་རྩི་ལེན་པ་ལྟར། །མི་སྙན་ཕན་པའི་ཚིག་ཚོགས་སྨྲས་པ་
ན། །ཤ་ཚ་ང་རོ་ཆེས་པ་དགྲ་རུ་འགྲོ། །ཀུན་ལེགས་འཇམ་པོར་སྨྲ་
བ་རྣམ་ཐར་ཡིན། །དག་ན་གཞན་བཀུར་མ་དག་རང་སུན་འབྱིན།།
211



བགྲོ་གླེང་བསྟན་པའི་གད་དར་ཡིན་ནའང་། དེ་ལ་བརྟེན་ནས་
ཆོས་སྤངས་སྡིག་པ་གསོག །ཀུན་ལེགས་མདོ་རྒྱུད་ལྟ་བའི་རྣམ་
ཐར་ཡིན། །ས་སྐྱ་དགའ་ལྡན་དཀའ་བརྒྱུད་ལ་སོགས་པ། །རང་གི་
གྲུབ་མཐས་གཞན་ལ་སུན་འབྱིན་ལས། །རང་སར་རང་གི་འཁྲུལ་
བ་བརྟགས་ལ་སྤོངས། །ཀུན་ལེགས་ཀུན་ལ་ཤ་ཚའི་རྣམ་ཐར་ཡིན།།
སྟོང་པ་ཉིད་ལ་ལྟ་ཉེས་རྒྱུ་འབྲས་འདོར། །ཡིད་བྱེད་སྤངས་པ་ཕྱག་
རྒྱ་ཆེ་བཞེད་ཀྱང་། །ཚོགས་གཉིས་སྤངས་པས་ལྟ་བས་བསླུས་པ་
མང་། །ཀུན་ལེགས་ཟུང་འཇུག་སྒོམ་པ་རྣམ་ཐར་ཡིན། །གསང་
དབང་ཤེས་རབ་ཡེ་ཤེས་དབང་བསྐུར་འདི། །ཚངས་སྤྱོད་ལ་
བཀག་ཇོ་བོ་རྗེ་ཡིས་གསུངས། །འདོད་ཆགས་ལམ་དུ་འགྲོ་འདི་
ཆོས་ཡིན་རུང༌། །ཀུན་ལེགས་ཞེན་འཛིན་སྤོང་བ་རྣམ་ཐར་ཡིན། །
སྐལ་མེད་རྣམས་ལ་དབང་བསྐུར་ཆོས་བཤད་དང་། །ཕྲུ་གུའི་
འཁོར་ལ་གསང་སྔགས་སྤྱོད་པ་སྟོན། །རྩ་ལྟུང་བདུན་པ་ཕོག་པའི་
རྒྱུར་ཤེས་པ། །ཀུན་ལེགས་གསང་སྔགས་གོ་བའི་རྣམ་ཐར་ཡིན། །
བརྟུལ་ཞུགས་སྤྱོད་པ་ཡིན་པར་རློམ་ནས་ནི། །མ་རིག་སྐྱེ་བོའི་
དབུས་སུ་གཅེར་རྒྱུག་བྱེད། །ཐུབ་བསྟན་རབ་བྱུང་ཆོས་ལ་ཁྱད་དུ་
བསད། །ཀུན་ལེགས་རང་ལའང་ཁྲེལ་བ་རྣམ་ཐར་ཡིན། །ཐོག་སེར་
འབེབས་པའི་སྲུང་མ་བསྟེན་ནས་ནི། །གདུག་པ་འདུལ་བའི་ཕྲིན་
ལས་ཡིན་སྙམ་ཀྱང་། །རང་ཉིད་ཞེ་སྡང་མ་སྤངས་བྱང་སེམས་
ཉམས། །ཀུན་ལེགས་མཐུ་ངོམ་སྤངས་པ་རྣམ་ཐར་ཡིན། །འདུ་ཁང་
212



གཟིམ་མལ་བཀོད་པ་མཛེས་ལ་སོགས། །དབེན་གནས་དགོན་ལ་
ཕུན་སུམ་ཚོགས་བསྒྲུབས་ཀྱང༌། །རང་ཉིད་རྒྱུན་དུ་སྡོད་པའི་ལོང་
ནི་མེད། །ཀུན་ལེགས་བློ་སྣ་བསྟུང་བ་རྣམ་ཐར་ཡིན། །ཐུན་མོང་
ཡོན་ཏན་མཐའ་ཡས་ཀུན་ཤེས་ཀྱང༌། །རང་ཉིད་བསམ་གཏན་
དོན་ལས་ཉམས་པའི་རྒྱུ། །བསླབ་དཀའ་ཕན་མེད་ཤེས་བྱའི་
མཐའ་མི་ཆོད། །ཀུན་ལེགས་ཟབ་དོན་ལྟ་བ་རྣམ་ཐར་ཡིན། །ཧ་
ཅང་མཛའ་དང་ཧ་ཅང་མི་འཁོན་པར། །འཛིན་མེད་ངང་ནས་
ཀུན་དང་མཐུན་པ་དེ། །ཀུན་ལེགས་འཇིག་རྟེན་ཤེས་པའི་རྣམ་
ཐར་ཡིན། །རང་སའི་བླ་མ་བསྟོད་པར་འོས་ན་ཡང་། །མ་བྱས་
བྱས་ཀྱི་རྣམ་ཐར་མང་པོ་འདི། །བླུན་པོ་དད་ཀྱང་མཁས་རྣམས་
ཁྲེལ་བའི་རྒྱུ། །ཀུན་ལེགས་རང་བཞིན་བརྗོད་པ་རྣམ་ཐར་ཡིན། །
རྟོགས་ལྡན་གྲུབ་ཐོབ་མཁས་བཙུན་བཟང་ལ་སོགས། །ཡོན་ཏན་
ངོམས་པ་ཨ་ཙ་རའི་མཆོད་རྟེན། །བདུད་ཀྱི་དཔུང་ཚོགས་སྤྱན་
འདྲེན་སྔ་ལྟས་ཏེ། །ཀུན་ལེགས་ཡོན་ཏན་སྦས་པ་རྣམ་ཐར་ཡིན། །
གཞན་ལ་མ་འཁྲུགས་དཔང་པོ་ཆིང་ལུགས་སོགས། །མཁས་པའི་
གྲོས་འདེབས་ཤ་ཚ་མཁས་ནའང་། །རང་ལ་བྱུང་ཚེ་འབྲོང་གི་རྭ་
ལས་གྱོང་། །ཀུན་ལེགས་རང་ལ་བསམ་པ་རྣམ་ཐར་ཡིན། །གཞན་
ཡང་རྣམ་ཐར་མང་ཞིག་འདུག་ནའང་། །ངན་སྐྱུག་ཁྲོན་པ་དྲུས་
ནས་ཅི་ཞིག་བགྱི། །ལེགས་བཤད་གཏམ་ལ་ངོ་མཚར་འཛིན་པ་
དཀོན། །ཀུན་ལེགས་ཁ་རོག་སྡོད་པ་རྣམ་ཐར་ཡིན། །ད་ནི་རང་
213



མགོ་རང་གིས་མི་ཐོན་པའི། །གཞན་དོན་མཛད་པའི་དཔྲལ་ཀོག་
མཐུག་པོ་ཚོ། །ངོ་ཚ་ཡོད་ན་རང་ལ་བསམ་རོགས་མཛོད། །ཀུན་
ལེགས་སྙིང་གཏམ་འཆད་པ་རྣམ་ཐར་ཡིན། །ཅེས་སྨྲས་སོ། །
དེ་མིན་མཁན་ཆེན་རྡོ་རྗེ་རིན་ཆེན། བླ་ཆེན་བསམ་རྒྱལ་ཁ་ཆེ།
མཉམ་མེད་མཁྱེན་བརྩེ་རྟོགས་ལྡན། འཁྲུལ་ཞིག་ནམ་མཁའི་རྣམ་
འབྱོར་བཅས་དོན་བརྒྱུད་འཛིན་པ་རྣམ་ལྔ་སོགས་བྱོན་པ་དེ་་་་་་
རྣམས་ལ་འབྲུག་པའི་གདན་རབས་བརྒྱུད་པ་ཅེས་ཡོངས་སུ་་་་་་
གྲགས་སོ། །
རྒྱལ་དབང་འབྲུག་པ་སྐུ་འཕྲེང་གཉིས་པ་ཀུན་
དགའ་དཔལ་འབྱོར་གྱི་རྣམ་ཐར།
དེ་ནས་རྒྱལ་བ་འབྲུག་ཆེན་རིམ་བྱོན་གྱི་སྐུ་ཡི་འཕྲེང་བ་
བརྗོད་པར་བྱ་བ་ལ། ཐོག་མར་རྗེ་གཙང་པ་རྒྱ་རས་ཡེ་ཤེས་རྡོ་
རྗེའི་རྣམ་ཐར་གོང་དུ་གསལ་བ་ལྟར། ཆོས་རྗེ་འགྲོ་བའི་མགོན་པོ་
འདི་ཉིད་སླར་འབྱོན་པར་ལུང་བསྟན་པའི་ཚུལ་ནི། འདིར་ཡང་
གདུང་གསོབ་བརྒྱད་བཅུ་རྩ་བཞིའི་དབུས། །བླ་མའི་བརྒྱུད་འཛིན་
བསྟན་པ་རྒྱས་བྱེད་འགྱུར། །ཞེས་གསུངས་པ་ལྟར་དོན་བརྒྱུད་
སྙིང་པོའི་བསྟན་པ་ཡོངས་སུ་གསལ་བར་མཛད་པའི་སྤྲུལ་པ་རྒྱལ་
བའི་དབང་པོ་ཀུན་དགའ་དཔལ་འབྱོར་འདི་ཉིད་སྐུ་ཕྲེང་གཉིས་་
214



པར་བྱོན། དེ་ཡང་སློབ་དཔོན་པདྨའི་ལུང་ལས། ར་ལུང་ཞེས་བྱའི་
དགོན་པ་རུ། །རྒྱལ་བའི་སྲས་མཆོག་ཀུན་དགའི་མཚན། །ཡོན་ཏན་
དུ་མའི་དཔལ་འབྱོར་པ། །ཞེས་མཚན་གྱིས་བསྔགས་པའི་ལུང་
བསྟན་པ་དང་། རྗེ་འགྲོ་མགོན་རྒྱ་རས་པས་རྟེན་འབྲེལ་བརྟགས་
པའི་མཆོད་རྟེན་བཞེངས་སྐབས་སུ། འཕགས་ཡུལ་གྲུབ་ཆེན་
བརྒྱད་བཅུ་རྩ་བཞིའི་ནང་ནས་དགུ་ལ་སེང་གེའི་མཚན་ཅན་གྱི་་་་
སྤྲུལ་པ་འབྱོན་པ་དང་། དེའི་རྗེས་སུ་རིགས་གསུམ་མགོན་པོའི་
རྣམ་སྤྲུལ་བྱོན་ནས་སྒྲུབ་བརྒྱུད་ཀྱི་བསྟན་པ་འཛིན་ཅིང་རྒྱས་པ་
སོགས་གཞན་དོན་རྒྱ་ཆེན་མཛད་པ་དང་། དེའི་རྗེས་ཐོགས་སུ་ཁོ་
བོ་རང་སླེབ ས་དགོས་པའི་དུས་གཅིག་འོང་བ་འདུག་གི་ཞེས་་་་་
གསུངས་ཏེ། དཔལ་མཚུངས་མེད་རྒྱལ་བའི་དབང་པོ་འདི་ཉིད་
འབྱོན་པར་ལུང་བསྟན་པར་མཛད་དོ། ། །
སྤྲུལ་པའི་སྐུ་དམ་པ་འདི་ནི། ཡབ་རྗེ་ཤེས་རབ་བཟང་པོ་ཞེས་
སྤྱན་རས་གཟིགས་ཀྱི་སྤྲུལ་པ་དེ་དང་ཡུམ་དཔོན་མོ་འཛོམས་པ་
བཀྲ་ཤིས་གཉིས་ཀྱི་སྲས་སུ་ལྷུམས་སུ་ཞུགས། དེ་དུས་ཡུམ་གྱི་
མནལ་ལམ་དུ་མེ་ཏོག་པདྨའི་སྟེང་དུ་ཐུགས་རྗེ་ཆེན་པོའི་སྐུ་་་་་་
བཞུགས་པ་ཞིག་སྤྱི་བོར་ཐིམ་པར་རྨིས། རབ་བྱུང་བདུན་པའི་ས་
ཕོ་སྤྲེལ་ལོ་ལ་སྐུ་འཁྲུངས། དམ་པ་འདི་ནི་སྔོན་སྟོན་པ་ཤཱཀྱ་ཐུབ་
པའི་འདུས་པ་དང་པོའི་འཁོར་དགེ་སློང་ཉིས་བརྒྱ་ལྔ་བཅུ་བྱོན་་་་
པའི་ནང་ནས་དགེ་སློང་བསོད་ནམས་སྙིང་པོ། དེ་ནས་ནཱ་རོ་པ།
2 1:)



རྣལ་འབྱོར་པ་ཨ་ཤདྷ་ན་། ལོ་ཙཱ་བ་ཀླུའི་དབང་པོ། དྭགས་པོ་ལྷ་
རྗེ། འགྲོ་མགོན་གཙང་པ་རྒྱ་རས་བཅས་ཀྱི་སྐྱེ་བ་བཞེས་པ་ཞིག་
ཡིན། དགུང་ལོ་བདུན་པ་ལ་ཡབ་ཀྱི་དྲུང་དུ་རྒྱུད་བརྟག་པ་གཉིས་
པ་ཐུགས་ལ་བྱང་བར་བཟུང་ནས་མཛུབ་ཁྲིད་ཞུས། གདན་སར་
ཕེབས་ནས་རྒྱུད་གསུངས་པས་མེ་ཏོག་གི་ཆར་བབས། ཡ་མཚན་
པའི་གནས་སུ་གྱུར། དགྲ་བཅོམ་ཀུན་དགའ་དཔལ་ལས་དགེ་ཚུལ་
གྱི་སྡོམ་པ་བནོས། མཚན་ཀུན་དགའ་དཔལ་འབྱོར་དུ་གསོལ།
སོར་མདོ། ཀ་རི་ཀ་དགེ་ཚུལ་གྱི་ཚིག་ལེའུར་བཅས་པ་རྣམས་
གསན། མངའ་རིས་པ་ཡོན་ཏན་སེང་གེ་ལ་སྡོམ་རྣམ་གཉིས་
སོགས་བྱམས་པ་དང་འབྲེལ་བའི་ཆོས་རྣམས་གསན། འབྲུག་ཏུ་
བཞུགས་སྐབས་རྔ་ཡབ་གླིང་དུ་ཨོ་རྒྱན་དང་མཇལ། ཡི་དམ་གྱི་
སྔགས་སྐུ་བཞེངས་པར་ལུང་བསྟན། དགུང་ལོ་ཉི་ཤུའི་ཐོག་རྔོག་
བྱང་ཆུབ་དཔལ་ལ་རྔོག་དཀྱིལ་བདུན་དང་རྒྱུད་བདུན་གྱི་བཤད་
པ་གསན། ལྷོ་སྨན་ཐང་དུ་ལུང་མང་པ་ལས་བཀའ་བརྒྱུད་ཀྱི་ཆོས་
སྐོར་མང་དུ་གསན། ར་ལུང་དུ་ཕེབས། བྱམས་ཆེན་དུ་པཎ་ཆེན་
ནགས་ཀྱི་རིན་ཆེན་ལས་སྒྲ་དང་བདེ་མཆོག་བཅུ་གསུམ་མའི་་་་་་
དབང༌། སྦྱོར་དྲུག །ལྕེ་རྩེ་རྐན་སྦྱར། དུས་འཁོར་གྱི་དཀའ་གནས་
རྣམས་ཟླ་བ་ཕྱེད་དང་གཉིས་ཀྱི་བར་ཁྲོ་ཕུ་ཚུན་དུ་ཕེབས་ནས་་་་་
གསན། བྲག་དཀར་ཆོས་སྡིངས་སུ་གཉན་རས་ནམ་མཁའ་རྒྱལ་
མཚན་ལས་འབའ་རོ་ཆོས་དྲུག་གི་ཡིག་ཆུང་། ཚེ་རིང་མའི་སྒྲུབ་
216



ཐབས་རྡོ་རྗེ་རྣལ་འབྱོར་མས་འབའ་ར་བ་ལ་དངོས་སུ་གནང་་་་་་
བའི་བདེ་ཆེན་སྐོར་གསུམ་ཞེས་ཆགས་གྲོལ་གཉིས་ཁའི་གདམས་་་
ཟབ་ཆིག་བརྒྱུད་བརྒྱུད་པ་བདུན་གྱི་བར་དུ་བཀའ་རྒྱས་བཏབ་པ་
དེ་གསན། དེ་རྗེས་སུ་ཁོང་གིས་གྲུབ་ཆེན་ཤཱཀྱ་འཕེལ་བ་ལ་གནང་།
གདམས་པ་འདི་རྒྱལ་དབང་རྗེས་ལམ་ཅིག་ཆར་བ་དང་རིམ་སྐྱེས་
པར་ཕྱེ་ནས་ཁྲིད་ཡིག་ཏུ་བཀོད། །
དགུང་ལོ་སོ་གཉིས་པ་ལ་རྗེ་ཨ་མོ་གྷ་ཤི་འབྲུག་ཏུ་གདན་་་་་་
དྲངས། སྒྲ་དང་སྙན་དངགས་གསན། བྱམས་པ་གླིང་གི་ཆོས་རྗེ་
ལས་དུས་འཁོར་རྒྱུད་འགྲེལ་སོགས་གསན། དེ་སྐོར་དུ་མནལ་ལམ་
ལ་བུད་མེད་དཀར་མོ་ཞིག་གིས་ལྷོ་རྒྱུད་ལ་ཕེབས་པའི་ཞུ་བ་ཕུལ་་
བ་དང་མཐུན་པར་ཆོས་རྗེ་གཙང་ཆེན་པས་གསེར་གྱི་འཁོར་ལོས་
གཙོས་པའི་འབུལ་བ་ཕུལ་ནས་ཙ་རིར་ཕེབས་ཞུས་བྱུང་བ་ཞལ་་་་
གྱིས་བཞེས། སྒམ་པོར་ཕེབས་པའི་མནལ་ལམ་དུ་ཟླ་འོད་གཞོན་
ནུ་དང་མཇལ། ལྷན་ཅིག་སྐྱེས་སྦྱོར་གྱི་གདམས་པ་གནང་ནས་
ཆོས་ཀྱི་བདག་པོར་ལུང་བསྟན་ཐོབ། ཀོང་པོ་རྐྱེན་ལར་ཕེབས་
པའི་ལམ་ཁར་ཕྱག་རྗེས་གསལ་བ་ཅིག་བྱོན། ཙ་རིར་ཕེབས་
སྐབས་ཅིག་ཆར་གཞི་བདག་གིས་བསུས། གཡུ་མཚོར་ཕེབས་བདེ་
མཆོག་ཕོ་བྲང་དངོས་སུ་གཟིགས། མཚན་ལྡན་དབུ་ཐོད་ལ་གསེར་
ཞོ་བརྒྱད་ཅུ་ལས་གྲུབ་པའི་རིན་པོ་ཆེའི་ཕྲ་བཀོད་པའི་ཤུབ་ཕུལ།
ཅིག་ཆར་ཡང་དགོན་དུ་བཞུགས་དུས་འོད་གསལ་གྱི་ངང་ནས་རྡོ་
217



རྗེ་རྣལ་འབྱོར་ཞལ་གཉིས་མའི་དཀྱིལ་འཁོར་གཟིགས། གསོལ་བ་
བཏབ་པས་མཁའ་འགྲོའི་གསང་ལམ་གྱི་གདམས་པ་གནང་།
རིམ་གྱིས་ར་ལུང་དུ་ཕེབས། རཏྣ་གླིང་པས་ཚེ་རིལ་ཕུལ། རིན་
སྤུངས་ནོར་བུ་བཟང་པོས་ཤང་གྲོང་སྒང་དུ་གདན་དྲངས་ཏེ་ཆོས་
གསུངས། སྐུ་ཆོས་ཉི་ཟེར་ལ་བ ཀལ་མཛད། དེ་ནས་མཁར་ཆུ་དང་
སྟག་ལུང་འབྲུག །ཙ་རི་དང་སྒམ་པོ། སྣེ་གདོང་རྩེ། ཀོང་པོ། འབྲི་
ཁུང་དང་བུ་ཆུ། གལ་རོང་། རྫ་སྟེང་། ལོ་རོ། ལྷོ་གྲོ་བོ་ཀླུང་སོགས་
སུ་ཕེབས། དེ་དག་ཏུ་བླ་ཆེན་དང་དཔོན། དགེ་འདུན་གྱི་སྡེ། དད་
འ དུས་ཀྱི་འགྲོ་བ་བཅས་ལ་རང་རང་མོས་པ་ལྟར་གྱི་ཆོས་དང་་་་
གདམས་པ་གནང་ནས་ཚིམས་པར་མཛད། བརྟེན་བཞེངས་དང་
སྒྲུབ་སྡེ་མང་ཙམ་འཛུགས་པར་མཛད་མཐར་ར་ལུང་གི་སྤོས་སྐྱར་
ཕེབས། དགུང་ལོ་བཞི་བཅུ་ཞེ་དགུ་པ། རབ་བྱུང་བརྒྱད་པའི་མེ་
སྤྲེལ་ལོར་དགོངས་པ་ཆོས་དབྱིངས་སུ་ཐིམ་མོ། །དེ་སྐབས་ས་གཡོ་
བ་དང༌། མེ་ཏོག་གི་ཆར། འཇའ་གུར་འོད་ཟླ་བ་ལྟ་བུ་ཤར་བ་
སོགས་ངོ་མཚར་གྱི་ལྟས་དུ་མ་བྱུང་། ཕྱིས་སུ་ཞལ་ཆེམས་དང་
མ ཐུན ་པ ར་སྒམ ་པོ འི ་རྟེན་བཞེངས་དབུ་ཆེ་རྣམས་ནས་སྒྲུབ།
གཞན་ཡང་སྒྲུབ་གནས་ཐམས་ཅད་ནས་བསྟན་པ་འཛིན་སྐྱོང་་་
སྤེལ་གསུམ་ལ་བརྩོན་པའི་འབྲུག་པ་ལྕོག་གུར་བ་ཞེས་གངས་ཅན་
འདིར་ཡོངས་སུ་གྲགས་པའོ། །
སློབ་མའི་གཙོ་བོ་ནི་ངག་དབང་ཆོས་རྒྱལ་དང༌། འབྲུག་སྨྱོན་
218



ཀུན་ལེགས། དབུས་སྨྱོན་ཀུན་དགའ་བཟང་པོ། གཙང་སྨྱོན་ཧེརུ་
ཀ་སྟེ་བོད་ཀྱི་སྨྱོན་པ་རྣམ་གསུམ་དང༌། གྲུབ་ཆེན་ཐང་སྟོང་རྒྱལ་
པོ་སོགས་མང་ངོ། །འདི་ནི་རྒྱལ་དབང་འབྲུག་པ་སྐུ་ཕྲེང་གཉིས་པ་
དང་གདན་རབས་བཅུ་བཞི་པ་ཡིན། །
རྒྱལ་དབང་འབྲུག་པ་སྐུ་འཕྲེང་གསུམ་པ་འཇམ་
དབྱངས་ཆོས་ཀྱི་གྲགས་པའི་རྣམ་ཐར།
རྒྱལ་དབང་སྐུ་ཕྲེང་གསུམ་པ་འཇམ་དབྱངས་ཆོས་ཀྱི་གྲགས་
པ་ནི། བྱར་ཁྲི་དཔོན་བཀྲ་ཤིས་དར་རྒྱས་ཀྱི་སྲས་སུ་རབ་བྱུང་
བརྒྱད་པའི་ས་ཁྱི་ལོར་ངོ་མཚར་བའི་རྟགས་མཚན་དུ་མ་དང་་་་
བཅས་སྐུ་འཁྲུངས། ཡབ་ཡུམ་བཀའ་བཙན་པའི་སྟབས་ཀྱིས་རྒྱལ་
སྲིད་ཀྱི་དབང་ཕྱུག་ཆེན་པོ་དང་དུ་བཞེས་དགོས་པ་བྱུང་ནས་་་་་་
གཞིས་རང་དུ་བཞུགས་དགོས་ཐུག །དེ་ཡང་རྡོ་རྗེ་གླིང་པའི་
གཏེར་ཡིག་ཏུ་གཉལ་ལུང་པ་རྒྱལ་པོ་གཅིག་གིས་འབངས་སུ་སྡུད་
ལ། དེ་ཙ་ན་ཡུལ་དེར་སྤྱན་རས་གཟིགས་ཀྱི་སྤྲུལ་པའི་སྐུ་ཞིག་རྒྱལ་
པོར་འབྱོན་ནོ་ཞེས་ལུང་བསྟན་པ་དུས་ལ་བབས། འོན་ཀྱང་སྔོན་
གྱི་བག་ཆགས་བཟང་པོར་བརྟེན་ཐོས་བསམ་གྱི་བྱ་བ་ལེགས་པར་
གནང་། རྗེ་བཙུན་རས་ཆུང་པ་དང་འཁོར་ལོ་སྡོམ་པའི་ཞལ་
གཟིགས། བདེ་མཆོག་མི་ཏྲིའི་ལུགས་ཀྱི་སྙན་བརྒྱུད་གསན། མཁའ་
219



འགྲོ་མ་སུ་ཁ་སིདྡྷིས་ལུང་བསྟན་ནས་བཀྲ་ཤིས་མཐོང་སྨོན་ནམ་་་་
གསང་གླིང་རི་ཁྲོད་དུ་སྒྲུབ་སྡེ་ཕྱག་བཏབ། མཁའ་འགྲོ་མ་འབུམ་
གྱི་དབུ་སྐྲ་སྒྲུབ་པའི་གཙུག་ཏོར་ཕུལ། ཁྱིམ་དུ་བཞུགས་རུང་སུམ་
ལྡན་རྡོ་རྗེ་འཛིན་པའི་མཛད་པ་མཐར་ཕྱིན། དགུང་གྲངས་ཞེ་
དྲུག་ཏུ་ཕེབས་པའི་ཆུ་ལུག་ལོར་གཤེགས། ངོ་མཚར་བའི་ཆོ་
འཕྲུལ་སྣ་ཚོགས་པ་ཀུན་གྱི་མཐོང་ཆོས་སུ་སྣང་ངོ། ། །
རྒྱལ་དབང་འབྲུག་པ་སྐུ་འཕྲེང་བཞི་པ་ཀུན་
མཁྱེན་པདྨ་དཀར་པོའི་རྣམ་ཐར།
རྒྱལ་དབང་འབྲུག་པ་སྐུ་འཕྲེང་བཞི་པ་ཀུན་མཁྱེན་པདྨ་་་་་་
དཀར་པོ་ནི། བོད་ཤར་ཕྱོགས་ཀོང་པོའི་ཡུལ། མཆིམས་ཡུལ་
དགོན་གྱི་གྲོང་ན་རྡོ་རྗེ་གཞོན་ནུས་བྱིན་གྱིས་བརླབས་པའི་སྔགས་
འཆང་གི་རིགས། ཇོ་སྲས་ཀླུའི་དབང་པོ་དང༌། ཆོས་སྐྱོང་སྒྲོལ་མ་
ཞེས་སྐལ་བ་ཅན་གྱི་ཕ་མར་བསྔགས་པ། སློང་མོ་བ་རྣམས་ཀྱི་
གནས་སམ་རྟེན་དུ་གྱུར་པ་དེའི་སྲས་སུ་རབ་བྱུང་དགུ་པའི་་་་་་་
ཐམས་ཅད་འདུལ་ཞེས་མེ་མོ་ཕག་གི་ལོའི་སོས་ཀའི་དུས་སུ། ངོ་
མཚར་ཆེ་བའི་ལྟས་དུ་མ་དང་བཅས་ཏེ་བཙས་རྗེས་འཕྲལ་དུ་་་
ཆོས་ཉིད་རྣམ་པར་དག་པའི་སྔགས་གསལ་ལྷང་གིས་གསུངས་་་་་
པས། མས་གྲོགས་མོ་ལ། ཨའོ་འདི་ལ་ལབ་རྒྱུ་གཅིག་འདུག །མི་
220



དགའ་མོ་ཞིག་ཡོང་ལས་ཆེ་ཟེར། དེའི་སྐབས་སུ་ཕྱོགས་དེའི་ལྷ་
འདྲེ་བབས་པ་ཐམས་ཅད་ཁ་མཐུན་པར། དགོན་དབང་ར་ན་
སྐྱེས་པའི་བུ་ཆུང་དེ་ལྷ་མི་ཀུན་གྱི་མཆོད་པའི་གནས་ཡིན་པས་་་་་
གཙང་སྦྲ་དང་གཅེས་སྤྲས་སུ་གྱིས་ཞེས་གདམས། འཁྲུངས་ནས་
ཞག་ཉི་ཤུའི་སྐོར་ན། དྭགས་པོ་ལ་བར་ཞེས་པའི་ལུང་པའི་ཕུ་ན་
སློབ་དཔོན་པདྨས་རྙེད་པའི་ཕྱག་རྡོར་སྐུ་རང་བྱོན་དེ་བྱིན་ཅན་་་་་
དུ་བརྩི་བས། ཡུལ་མི་རྣམས་དེ་སྐོར་འགྲོ་བའི་སྲོལ་ཡོད་པར། མས་
ཀྱང་ཐོགས་ཏེ་ཕྱིན། བསྐོར་མི་རྣམས་ཀྱིས་མ་ཎིའི་བྲོ་བརྡུང་བ་
དང་བསྐུལ་བ་སོགས་བགྱིས་པ་ན། བུ་ཆུང་དེའི་ངག་ནས་ཡི་གེ་
དྲུག་པ་ཤིན་ཏུ་གསལ་བ་ཐེངས་གསུམ་བགྲང་བ་ཀུན་གྱིས་ཐོས་་་་
ནས། ཐམས་ཅད་ཀྱིས། ཨའོ་མ་ཎི་བ་ཞེས་མིང་དུ་བཏགས། དེ་
ནས་བཟུང་བླ་མ་དགེ་བའི་བཤེས་གཉེན་ཆེན་པོ་ཞིག་ཡིན་པར་་་
གྲགས་ཀྱང་འདི་ལྟ་བུའོ་ཞེས་སུས་ཀྱང་མ་ཤེས། དེ་དུས་དཔལ་
འབྲུག་པ་རིན་པོ་ཆེ་ངག་དབང་ཆོས་རྒྱལ་ར་ལུང་དུ་བཞུགས་་་་་
སྐབས་ཀྱི་སྤྱན་སྔར། འདོད་ཁམས་བདག་མོ་ལྷ་མོ་རེ་མ་ཏི་བབས་
པ་ཞིག་ལ་རྒྱལ་དབང་ཀུན་དགའ་དཔལ་འབྱོར་གྱི་སྤྲུལ་པའི་སྐུ་་་
གར་འཁྲུངས་དྲི་བ་མཛད་པ་ན། མདོ་ཁམས་སྟོད་ལུང་པ་མ་ལྔ་
( མཆིམས་དགོན་ནམ་གཙང་ཤོད་དགོན་ནམ་དགོན་དབང་）།
ཞེས་པར་འཁྲུངས་ཡོད་ཅིང་། དེ་དང་ཉེ་བར་བར་ཆད་བྱེད་པའི་
བདུད་རིགས་ཞིག་ཀྱང་སྐྱེས། ཁོ་མོ་ཡང་བར་ཆད་བཟློག་པའི་
221



ཆེད་དུ་ཡུལ་དེའི་ཙན་དན་སྡོང་པོ་རྐང་གཅིག་གི་སྟེང་དུ་ཉིན་་་་་
མཚན་ཀུན་ཏུ་ལུས་དང་གྲིབ་བཞིན་གཤིབས་ནས་སྲུང་ངོ་ཞེས་་་་
ལུང་བསྟན། འདི་ཡང་། རྔོག་གོང་མ་དག་གི་གསུང་རྒྱུན་ལ། ནཱ་རོ་
པ་དང་མུ་སྟེགས་རྫུ་འཕྲུལ་ཅན་ཞིག་རྩོད་པས་ནཱ་རོ་པ་རྒྱལ། དེས་
གསང་བཙལ་ནས་ནཱ་རོ་པའི་ཐུགས་བཏོན་ནས་བྲོས། དཔལ་ལྡན་
ལྷ་མོས་རྗེས་བསྙེགས་པས་རྟ་གདོང་གི་མེ་རིའི་ཁྲོད་ནས་ཟིན།
ཐུགས་སླར་ལོག་མུ་སྟེགས་བྱེད་དེ་བསད་ཞེས་གྲགས། དེ་སྐབས་
སུ་སྨོན་ལམ་ལོག་པ་བཏབས་པས་བདུད་རིགས་སུ་སྐྱེས་སོ། །
ལོ་ངོ་གསུམ་ལོན་པ་ན་གོང་གསལ་དགེ་བའི་བཤེས་གཉེན་་་་
ཆེན་པོ་ཡོན་ཏན་ཐམས་ཅད་ཀྱི་ཕ་རོལ་དུ་སོན་པ་འབྲུག་པ་རིན་་
པོ་ཆེ་ངག་དབང་ཆོས་རྒྱལ་མཇལ། སྐྲ་བཅད། རྒྱལ་དབང་ལྷུན་
གྲུབ་ཅེས་པའི་མཚན་གསོལ། ཕྱག་མཛུབ་འགྲམ་པར་བཙུགས་
ནས། ཨོཾ་མ་ཎི་པདྨེ་ཧཱུཾ་ཞེས་སོགས་གསུངས། ལོ་བཞི་ཙམ་ནས་གྲིབ་
ཀྱིས་གོས་ཏེ་ཁ་མི་གསལ་བར་གྱུར། མ་ཡུམ་གྱིས་ཆོས་རྗེའི་དབོན་
པོ་ལ་བཅར་ནས་མིང་སྤོས་ཞུས་པར་ཁོང་གིས་བདུད་ལས་རྣམ་་་་
རྒྱལ་ཞེས་བཏགས། དེ་ནས་དུང་དཀར་བྲག་ཅེས་པའི་དགོན་པར་
ཆོས་ལུགས་སྨད་འབྲུག་ཡིན་པའི་བླ་མ་བགྲེས་པོ་ཞིག་ཡོད་པ་་་་་་
ལའང་དེ་བཞིན་བྱས་པས་མིང་ཐར་པ་རྒྱལ་མཚན་དུ་བ ཏགས།
ལོ་བདུན་ལོན་པ་ན་གྲིབ་དེ་སངས། བྱིས་པའི་ཁྲོད་ན་ཆོས་འཆད་
དབང་བསྐུར་བའི་ཚུལ་དང༌། བྱིས་པ་ཟླ་བོ་རྣམས་ལ་ཉ་དང་བྱེའུ་
222



ལ་གནོད་པ་སྐྱེལ་མི་འཇུག །སྐབས་ཤིག་ན་མི་ཕམ་ཆོས་བླ་མ་ཁུ་
དབོན་བཀའ་བགྲོས། ཞལ་ངོ་དཔོན་སྐྱ། ལྡིང་གི་མི་དཔོན། རྗེ་
གོང་མ་ཉིད་ཀྱི་ཞལ་སློབ་ཉེ་སྐོར་ན་གནས་པ་རྣམས་བསྡུས་ཏེ། ལོ་
གྲོ་འབྲུག་ལུང་དཀར་མོ་གྲགས་པའི་ལྟེ་བ། རྗེ་རས་ཆུང་པ་དང་།
མཁའ་འགྲོ་སུ་ཁ་སིདྡྷིས་ལུང་བསྟན་པ། རི་བོ་ཆེན་པོ་མངྒ་ལའི་
ངོགས། བཀྲ་ཤིས་མཐོང་སྨོན་ཞེས་པའི་བཤད་སྒྲུབ་ཀྱི་ཆོས་གྲྭར་
མེ་ཕོ་སྤྲེལ་ལོ་བཅོམ་ལྡན་འདས་ཀྱི་ཆོ་འཕྲུལ་ཆེན་པོ་བསྟན་པའི་་
དུས་བཟང་གི་ཐོག་མའི་ཉིན། འཇིག་རྟེན་གསུམ་གྱིས་མཆོད་པ་
སྔར་གྱི་གདན་སེང་གེའི་ཁྲིར་ཐུབ་པའི་རིང་ལུགས་འཛིན་པ་་་་་་
ཐམས་ཅད་ཀྱི་དཔྱིད་དུ་དབང་བསྐུར། མེ་ཏོག་གི་ཆར་བབས་པ་
སོགས་ངོ་མཚར་བའི་རྟགས་མཚན་དུ་མ་བྱུང་བ་དང་། ཆོས་རྒྱལ་
བྱ་པ ས་ཕུད་དུ་ཁུར་ནས་རྒྱལ་སྲིད་ཆེན་པོའང་ཡོན་ཉིད་དུ་སྦྱར།
བྱང་ཆུབ་སེམས་དཔའ་ཤག་མང་ཆོས་མཛད་པ་སློབ་དཔོན་དུ་་་་་
བསྟེན་ཏེ་འཕྲལ་དགོས་ཆོ་ག་སོགས་བསླབས། རྗེ་མཐུ་སྟོབས་
ཞབས་ཕེབས་ནས་མངལ་སྒྲིབ་སྦྱང་དགོས་པ་ཡིན་གསུང་རྣམ་་་་་
འཇོམས་ཁྲུས་མཛད། བྱ་བཀྲ་ཤིས་རྣམ་རྒྱལ་མི་ཕམ་ཆོས་ཀྱི་བླ་མ་
ལ་བདེ་དགྱེས་དབང་དང༌། མགོན་པོ་ཕྱག་བཞི་པའི་དབང་དང་
དུས་འཁོར་འགྲེལ་ཆེན་དྲི་མེད་འོད་ལ་བཤད་པ་རྣམས་རྗེ་གོང་་་
མ་ནས་བརྒྱུད་པ་ཉན།
གཞན་ཡང་། ནག་རྒྱལ་ཕག་གསུམ་སོགས་ར་ལུགས་ཀྱང་
223



མང་བར་ཞུས། དེ་ནས་སེམས་དཔའ་ཀུན་ཏུ་བཟང་པོའི་འཕྲུལ་
གསང་བ་ཐམས་ཅད་ཀྱི་བདག་པོ། མར་པ་ལོ་ཙཱ་ཞེས་དགྱེས་པ་རྡོ་
རྗེ་དངོས་སུ་བསྟན་པ་དེའི་སྤྲུལ་བའི་སྐུ་དཔལ་འབྲུག་པ་རིན་པོ་་་
ཆེ་ངག་དབང་ཆོས་རྒྱལ་ཞབས་དྲུང་དུ་ཕེབས་པ་ཐུགས་ལ་ཤར་་་་
ནས། ཚོད་འཛིན་( ཡོངས་འཛིན་)དུ་རྗེ་སྒྱུ་མའི་གར་མཁན་(ཨ་
ཝ་དྷི་ཏི་པ་བཙུན་མོ་ཅན་）ཆེན་པོ་དང༌། གཞན་སྐྱ་སེར་འདྲེས་
པ་བརྒྱ་ལྷག་ཙམ་དང་བཅས་གཉལ་ནས་བཏེགས་རིམ་གྱིས་་་་་་
འཆིང་བ་སྟག་རྩེའི་གཞིས་ཀར་ཕེབས། སྐུ་སྔོན་མའི་ཡབ་ཡུམ་
གྱིས་དགའ་སྟོན་བསམ་གྱིས་མི་ཁྱབ་པར་མཛད། ཨ་མ་དྲུང་པའི་
གཟིམ་ཆུང་དུ་ཞལ་ངོ་ཚང་མ་ཕེབས་སྐབས། བཀའ་ལ་འདི་ན་སྐུ་
ཆས་ངོ་མཁྱེན་པ་ཨེ་འདུག་གསུང་བ་ལ། རྗེ་མར་པའི་སྐུ་ཕྱག་ནས་
མ་ལ་མཛུབ་མོ་བཙུགས་ནས་འདི་ངོ་ཤེས་ཞུས་པས་འདི་གསར་་་
པ་ཡིན་གསུངས་པ་ལ། མིན་རྒྱུ་འདི་བསྐྱོད་ན་སྒྲོག་སྐྱོག་ཟེར་གྱི་
ཡོད་ཞུས་པས། ཐམས་ཅད་བཞད་ཐུགས་ཡིད་ཤིན་ཏུ་ཆེས། དེར་
བླ་དཔོན་ཆེ་དགུ་རྣམས་ཀྱིས་ཆོས་འབྲེལ་དང་ཞལ་མཇལ་ཞུས།
འབུལ་བ་ཞབས་བཏེགས་བསམ་གྱིས་མི་ཁྱབ་པ་ལམ་མི་ཤོག་པ་་་་
ཙམ་བྱུང༌། སྡེ་སྲིད་རིན་པོ་ཆེ་ཕག་གྲུ་པ་ངག་གི་དབང་ཕྱུག་བཀྲ་
ཤིས་གྲགས་པ་རྒྱལ་མཚན་དཔལ་བཟང་ནས་ཀྱང་གནང་སྦྱིན་་་་་
བདག་རྐྱེན་བཟང་པོ་མཛད། །
དེ་ནས་གྲུབ་པ་ཐོབ་པ་བྱེ་བ་སྙེད་རིམ་པར་བྱོན་པའི་གདན་་
224



ས་འབྲུག་སེ་བ་བྱང་ཆུབ་གླིང་དུ་བྱོན་སྐབས། རག་མའི་གདོང་དུ་
སྤོས་བསུ་བའི་ཁྲོད་ན་སྔགས་པ་ཆོས་མགོན་འདུག་པ་ངོ་ཤེས།
རིམ་པས་རྒྱལ་སྲས་གཅུང་རིན་པོ་ཆེ་དཔོན་སློབ་ཀྱིས་སེར་སྦྲེངས་
རྒྱས་པ་ཇ་བསུ་དང་བཅས་འདུག་པ་མཇལ། གཙུག་ལག་ཁང་
སྟེང་དག་པ་རབ་འབྱམས་ཀྱི་སྒོའི་ཕྱི་ཁྱམས་ན་རྗེ་ངག་དབང་་་་་
ཆོས་ཀྱི་རྒྱལ་པོ་ཕེབས་འདུག་པས། སྐུ་ཆེ་ལ་ཆུ་ཞིང་གབ་པ་མཚན་
དཔེས་སྤྲས་པ། ཟིལ་མཚུངས་པ་མེད་དེ་མཐོང་བ་དང་ལུས་ཞིག་
འགྲོ་བ་ཙམ་གྱི་དད་པ་དང་སྔོན་མེད་ཀྱི་དགའ་བ་ཆེན་པོ་སྐྱེས།
རྗེ་རང་གིས་ཀྱང་རྒྱལ་དབང་ཆོས་རྗེ( ཀུན་དགའ་དཔལ་་་་་་་་་
འབྱོར）དངོས་སུ་གཟིགས་གསུངས་ནས་སྤྱན་ཆབ་དང་བཅས་་་་་
ཕྱག་གནང་འདུག །དེ་ནས་གཟའ་སྐར་བཟང་པོ་ལ་བྱང་ཆུབ་
ཆེན་པོའི་སྐུ་མདུན་དུ་གཙུག་ཕུད་ཕུལ། ནཱ་རོ་ཏ་པའི་རྒྱལ་ཚབ་
འགྱུར་མེད་ངག་དབང་ནོར་བུ་དབང་པོའི་སྡེ་ཞེས་པའི་མིང་་་་་་
བཏགས། དགེ་བསྙེན་དང་བྱང་ཆུབ་ཏུ་སེམས་བསྐྱེད་པ་ཞུས།
རྟེན་འདིའི་ཐུགས་ཀར་ཆོས་རྗེ་རས་པའི་(གཙང་པ་རྒྱ་རས་པ་)
ལྔགས་བཞུགས་ཡོད། དེའི་རྟེན་འབྱུང་གིས་གྲགས་པ་ཆེན་པོ་བྱུང་
ཞིང་སྙིང་རྗེ་ཆེན་པོའི་རང་གཟུགས་སུ་སོང་བས། གཞན་དོན་དུ་
འགྱུར་ན་ཅི་ལ་ཡང་སྤྲོ་བ་ཞིག་བྱུང་ངོ༌། །
དེ་ནས་རིམ་པར་རྗེའི་ཞལ་སྔ་ནས་འཁོར་ལོ་སྡོམ་པ་བཅུ་་་་
གསུམ་མ་དང་། ཕག་མོ་བདེན་གཉིས་ཞལ་མ་བཅོམ་ལྡན་འདས་
225



རྡོ་རྗེ་ག ཏུམ་པོ་སོགས་ཀྱི་དབང་དང་བྱིན་རླབས་མང་པོ་དང་།
ལྷག་པར་དུ་དཔལ་ཡེ་ཤེས་ཀྱི་མགོན་པོའི་བ ཀའ་དབང་བསྩལ་་་་
དུས། བདག་གཅིག་པུ་མིན་པ་གཞན་སུ་ཡང་མེད་པར་མཛད་
ནས་ཆོས་སྐྱོང་ཐམས་ཅད་ཁོ་བོ་ལ་བསྟིམ། སྔགས་ཐམས་ཅད་ཀྱི་
བཟླས་ལུང་དང་ལྷག་པར་བཀའ་བསྒོ་ཚད་མེད་གནང་བས། སྲུང་
མས་ཅི་བསྒོ་སྒྲུབ་པ་དེ་ཡིན། ཕྱིས་བསྟན་སྲུང་ཡོངས་སུ་རྫོགས་པ་
འདི་འབྱུང་བའི་ཁུངས་ཆེན་པོར་སོང་བ་ཡིན། ཕྱག་ཆེན་དང་
བསྲེ་འཕོ་རྟེན་འབྲེལ་རྣམས་ཁྲིད་དུ་བསྩལ། སྒྲ་བསྒྱུར་མར་པ་
དང༌། ཆོས་རྗེ་རྒྱལ་བའི་དབང་པོ་ཉིད་ཀྱི་བ ཀའ་འབུམ་རྣམས་
ལྗགས་སྟེང་ནས་གནང་། གཞན་དཀའ་བརྒྱུད་གསེར་འཕྲེང་ནས་
སེང་གེ་དགུ་ཚར་བར་གྱི་གསུང་ཆོས་རྣམས་རྒྱལ་སྲས་གཅུང་རིན་
པོ་ཆེས་གནང་སྟེ། ཟླ་བ་གསུམ་གྱི་བར་ཉིན་ཐལ་དུ་གསུང་ཆོས་ཀྱི་
དུས་འདའ་བར་མཛད། དེ་ནས་སྙེ་ཐང་འོར་དུ་ཇོ་བོ་ཨ་ཏི་ཤའི་
རྟེན་རྣམས་མཇལ། རིམ་པས་ལྷ་སར་ཕྱིན། བཅོམ་ལྡན་འདས་
ཤཱཀྱ་མུ་ནེ་སོགས་མཇལ། དེ་དུས་ལོ་བཅུ་གཅིག་ལས་མ་ལོན་ཀྱང་
ཇོ་བོ་རིན་པོ་ཆེའི་ཞལ་མཐོང་བ་ཙམ་གྱིས་དད་པ་བསམ་གྱིས་མི་་
ཁྱབ་པ་བྱུང་བས། སྨོན་ལམ་ལ་ཤེས་བྱ་རིག་པའི་གནས་ཐམས་
ཅད་ལ་མཁས་པར་གྱུར་ཏེ་ཕས་ཀྱི་རྒོལ་བ་མ་ལུས་བཅོམ་ནས་་་་
སངས་རྒྱས་ཀྱི་བསྟན་པ་དར་བ་བྱེད་ནུས་པ་ཞིག་ཏུ་གྱུར་ཅིག་་་་
ཅེས་ལན་མང་དུ་བཏབས་པས། ད་ལྟ་ལེགས་པར་འགྲུབ་པ་ཡིད་
226



ཚེས། ཕྱིས་རྗེ་མགར་གྲོང་ན་ཕེབས་འདུག་པ་དང་མཇལ། ཟླ་བ་
གཅིག་ལྷག་བསྡད་ནས་རས་ཆུང་སྙན་བརྒྱུད་བསྩལ། ཆོས་འདིའི་
བདག་པོ་ཁྱོད་ཡིན་གསུངས། འབྱུང་བ་རོ་སྙོམས་ཀྱི་ཁྲིད་དེ་
ཞབས་ཅུང་ཟད་འཇོག་པ་ཞིག་གནང་ནས། ཕྱིས་ར་ལུང་དུ་
མཇལ་དུས་རྫོགས་པར་གནང་། རྒྱལ་བའི་བཀའ་འགྱུར་ནས་རྒྱུད་
འབུམ་མ་གཏོགས་པ་བྱིན། པོ་ཏིའི་ལུང་དབང་བསྩལ། ཨ་ཝ་དྷི་ཏི་
པ་བཙུན་མོ་ཅན་ནམ་ཤེས་རབ་རྒྱ་མཚོ་ནས་རྗེ་གོང་ནས་བརྒྱུད་་་
པའི་འབྲུག་ལུགས་ཀྱི་ཁྲིད་དང་གདམས་པ། མི་ཏྲིའི་ལུགས་ཀྱི་
སྙན་བརྒྱུད་སོགས་ཞུས། འགྲོ་ཅི་ཆེ་མཛད། བཀའ་ལས། ད་ལྟ་སྐུ་
གཞོན་དུས་གསན་པས་ཆོག །ཕྱག་ལེན་འབུལ་མི་དགོས། རང་
བརྡོལ་དུ་མ ཁྱེན་པར་འགྱུར་པའི་ལུང་བསྟན་ཐོབ། རྗེ་གོང་མའི་
དུས་ཀྱི་བཤད་པའི་བཀའ་འཛིན་མཁན་རྗེ་བཙུན་མཐུ་སྟོབས་་་་
ཞབས་( ཡོན་ཏན་ཡེ་ཤེས་) ལ་བཅོམ་ལྡན་འདས་དུས་ཀྱི་འཁོར་་
ལོ་བུ་ལུགས་རྒྱས་པ་དང་། རྒྱུད་སྙིང་པོ་དྲིལ་བའི་ཐུགས་བ ཤད།
བདེ་མགོན། རྣམ་འཇོམས་མཐིང་ནག །དཔའ་གཅིག་ལྷ་ལྔ་དང་
ལྷ་བཅོ་ལྔ་པ། དྲག་པོ་དམར་པོ་སོགས་དང་། རྡོར་སེམས་སྙིང་
ཐིག་ཀྱང་བསྩལ། ཀུན་སྤངས་རྗེ་ལ་རོ་སྙོམས་ཆེན་མོ་གསན།
དེ་ནས་ཀུན་ནས་གྲུབ་པའི་གཙུག་ལག་ཁང་ཆེན་པོ་རྣལ་་་་་་
འབྱོར་ གྱི་དབང་ཕྱུག་ད པ ག་ཏུ་མེད ་པ ་སངས་རྒྱས་པ འི ་ས།
དཔལ་ར་ལུང་ཐེལ་ཞེས་ངོ་མཚར་བའི་དཔལ་བཅུ་གསུམ་གྱིས་་་་་
227



ཁྱད་པར་འཕགས་པ་སྟེ།
གཅིག །གནས་ཀྱི་ཁྱད་པར་དུ་འཕགས་པས་སྒྲུབ་བརྒྱུད་ཀྱི་
བསྟན་པ་ཉི་མ་ཤར་བ་ལྟར་གྱུར་པ་དང་།
གཉིས། གནས་དེ་ལ་གནས་པའི་ལྷ་ཁྱད་པར་དུ་འཕགས་པ་
གནོད་སྦྱིན་ནོར་བུ་བཟང་པོ་ཞེས་གསང་བདག་ཕྱག་རྡོར་གྱི་སྤྲུལ་
པས། བོད་ཁ་བ་ཅན་གྱི་འདྲེ་སྲིན་གདུག་པའི་ཁ་གནོན་དུ་
བཞུགས་པས་བྱིན་རླབས་ཀྱི་མཐུ་ཆེ་ཞིང་བཀྲ་ཤིས་ལ་གཡང་་་་་་
ཆགས་པ་ཡིད་བཞིན་གྱི་ནོར་བུ་རྒྱལ་མཚན་གྱི་རྩེ་ལ་བཀོད་པ་་་་་
དང་མཚུངས་པས་ཁྱད་པར་དུ་འཕགས་པ།
གསུམ། སྐྱེས་བུ་དམ་པས་བྱིན་གྱིས་བརླབས་པ་ནི་གྲུབ་ཐོབ་
ཆེན་པོ་གླིང་དང་ཆོས་ཀྱི་རྒྱལ་པོ་གཙང་པ་རྒྱ་རས་ནས་དུས་དེང་་
སང་གི་བར་དུ་ཞིང་རྡུལ་གྱི་གྲངས་དང་མཉམ་པའི་རྣལ་འབྱོར་་་
པ་ཚེ་གཅིག་ལུས་གཅིག་ལ་རིགས་ཐམས་ཅད་ཀྱི་ཁྱབ་བདག་ཏུ་་་་
གྱུར་པའི་སྐྱེས་བུ་ཆེན་པོ་དེ་དག་གིས་བྱིན་གྱིས་བརླབས་པས་རྒྱ་་་
གར་རྡོ་རྗེ་གདན་བཞིན་ཁྱད་པར་དུ་འཕགས་པ།
བཞི། སྐུ་རྟེན་ཁྱད་པར་འཕགས་པ་ནི་ཆོས་རྗེའི་སྐུ་འབག་
ཁམས་གསུམ་ཟིལ་གནོན་དགེ་དང་མི་དགེའི་ལྟས་ཞལ་རས་ལ་་་་
མངོན་པ་དང་། སློབ་དཔོན་ཀླུ་སྒྲུབ་ཀྱི་ཐུགས་དམ་རྟེན་མགོན་
པོའི་རྡོ་སྐུ་སོགས་གཙུག་ལག་གོང་འོག་ཏིལ་གྱི་གོང་བུ་ལྟར་་་་་་་
བ ཀང་བ། །
228



ལྔ། གསུང་རྟེན་རིན་པོ་ཆེ་བཻ་ཌཱུརྱ་སྔོན་པོའི་བྲིས་པ་དང༌།
མཐིང་ཤུན་ལ་གསེར་བཟང་ལས་བྲིས་པའི་བཀའ་འགྱུར་ཆེན་མོ་
དང་འབུམ་ཤོག་ཆེན་མོ་སོགས་དང་། ཁྱད་པར་དུ་རྒྱུད་སྡེ་བཞིའི་
ཁོང་སྙིང་མན་ངག་ཨོ་རྒྱན་གྱི་དྷརྨ་གཏྠོ་དང་མཚུངས་པར་་་་་་་་་
བཞུགས་པས་ཁྱད་པར་འཕགས་པ། །
དྲུག །ཐུགས་རྟེན་ཆོས་རྗེའི་ཐུགས་རིང་བསྲེལ་སོགས་
བཞུགས་པའི་མཆོད་རྟེན་བཀྲ་ཤིས་སྒོ་མང་བཞུགས་པས། དཀའ་
བརྒྱུད་ཀྱི་བསྟན་པ་མཐའ་རྒྱས་སུ་འགྱུར་བས་ཁྱད་པར་འཕགས་་
བདུན། རང་བྱོན་ཁྱད་པར་དུ་འཕགས་པ་ནི། ཆོས་རྗེ་གཙང་
པ་རྒྱ་རས་ཀྱི་སྐུ་ཚིགས་ཉི་ཤུ་རྩ་གཅིག་ལ་བྱོན་པའི་སྤྱན་རས་་་་་་་
གཟིགས་ཀྱི་སྐུ་ཉེར་གཅིག་གི་གྲལ་ནས་གསུམ། ལྷག་པར་དུ་ཆོས་
རྗེ་ཉིད་དང་གཉིས་སུ་མེད་པར་རང་བྱོན་ཁ་སར་པཱ་ཎི་དང༌།
གདན་རབས་རིམ་བྱོན་གྱི་སྐུ་གདུང་ལ་རང་བྱོན་ངོ་མཚར་ཅན་་་་
བྱོན་པ་ཧ་ཅང་མང་པོ་བཞུགས་པས་སོ། ། ་
བརྒྱད། གང་དར་བའི་བསྟན་པ་ཁྱད་པར་དུ་འཕགས་པ་ནི།
ཤིན་ཏུ་རྨད་དུ་བྱུང་བའི་རྒྱུད། བསྲེ་འཕོ་གནད་ཀྱི་མཚམས་སྦྱོར་
ཞེས་ཇོ་བོ་ནཱ་རོ་པའི་ཁྱད་ཆོས་ལྷོ་བྲག་མར་པ་ནས་བརྒྱུད་པ་་་་་་
གཏེར་དུ་སྦས་པ་ཕྱིས་སུ་གཙང་པ་རྒྱ་རས་ཡེ་ཤེས་རྡོ་རྗེས་གཏེར་་
ནས་བཞེས་པའི་ཆོས་སྐོར་ཟབ་མོ་སོགས་དང༌། འཁོར་ལོ་སྡོམ་པ།
229



ཀྱེའི་རྡོ་རྗེ་དུས་འཁོར། གསང་འདུས། སམ་བི་ཊ་ལས་བྱུང་བའི་
ལམ་ཟབ་བླ་མར་སྒྲུབ་པ་མདོ་རྒྱུད་གཅིག་ཏུ་བསྲེ་བ་རྟེན་འབྲེལ་་་
གྱི་སྐོར་གྲུབ་པ་སྡེ་བདུན། སྙིང་པོ་སྐོར་དྲུག་སོགས་མན་ངག་སྙིང་
པོ་ཕྱག་རྒྱ་ཆེན་པོ་རྗེ་རྒྱ་རས་ཉིད་ཀྱིས་གསུང་ལས་འཕྲོས་པའི་་་་་
སྟོད་འབྲུག་ལ་གྲགས་པའི་ཁྲིད་ཆེན་བརྒྱད། སྨད་འབྲུག་ལ་གྲགས་
པའི་ཐུབ་པ་ལྔ། བར་འབྲུག་ལ་གྲགས་པའི་དགེ་སྦྱོར་བདུན་པ།
བདེ་དགྱེས་སོགས་རྒྱུད་འགྲེལ་དབང་དང་བཅས་པ། གསང་བ་
བསྟན་པ་དང་དངོས་གྲུབ་འབྱུང་བའི་རྒྱུད་ལ་སོགས་པའི་རྗེས་
སུ་འབྲངས་ནས་སྒྲུབ་ཐབས་ལས་ཚོགས་དང་བཅས་པའི་་་་་་་་་
གདམས་ངག་ཐམས་ཅད་ཀྱིས་གང་ཟག་གཅིག་ཅར་བ་དང་།
རིམ་གྱིས་རང་རང་གིས་རྡོ་རྗེ་འཆང་གི་ས་ལ་དཀྲི་བར་མཛད་པ་་
ཡིན་པ་དང༌། སྐྱེས་བུ་གསུམ་གྱི་ལམ་དྭགས་པོའི་ཆོས་བཞི་ཞེས་
གྲགས་པ་སོགས་ཡིན་པས་ཁྱད་པར་དུ་འཕགས། །
དགུ། དེ་ལས་འོང་བའི་བརྒྱུད་པ་ཁྱད་པར་དུ་འཕགས་པ་ནི།
རྡོ་རྗེ་འཆང་ནས་རྩ་བའི་བླ་མའི་བར་དུ་བརྒྱུད་པ་ཟམ་མ་ཆད་པ།
གཞན་ལ་ལྟོས་མ་དགོས་པ་རྟོགས་པ་དོན་གྱི་དབང་མཆོག་སེམས་
ལ་བསྐུར་བས་དབང་གི་ཆུ་བོའི་གཞུང་མ་ཉམས། རྒྱ་བོད་གཉིས་
ཀྱི་གྲུབ་ཐོབ་ཤ་སྟག་ལས་བརྒྱུད་པའི་སངས་རྒྱས་ཀྱི་དགོངས་པ་་་་
བཅོས་མ་མ་ཡིན་པ་ཟབ་གསལ་ལྷན་སྐྱེས་ཀྱི་ཡེ་ཤེས་མངོན་སུམ་་་
དུ་ངོ་སྤྲོད་པའི་བརྒྱུད་པ་འདི་ལས་སྟོད་འབྲུག་གནམ་གྱི་སྐར་མ།
23)



སྨད་འབྲུག་ས་ཡི་དྲེག་པ། བར་འབྲུག་དབུ་ཆེ་ཉིས་སྟོང་བརྒྱད་
བརྒྱ་ལས་བརྒྱུད་པའི་བུ་སློབ་ཀྱི་བསྟན་པས་བྱ་རྒོད་པོའི་ཉིན་་་་་་
ལམ་བཅོ་བརྒྱད་དུ་ཁྱབ་པར་རྡོ་རྗེ་རྣལ་འབྱོར་མས་ལུང་བསྟན་་་་
བཅུ་པ། དེ་འཛིན་གྱི་སྐྱེས་བུའི་ཁྱད་པར་དུ་འཕགས་པ་ནི།
འགྲོ་བའི་མགོན་པོ་གཙང་པ་རྒྱ་རས་པའི་རིགས་ཀྱི་ཆེ་བ་ཆོས་་་་་
རྒྱལ་སྲོང་བཙན་སྒམ་པོས་རྒྱ་ནག་ནས་ཇོ་བོ་སྤྱན་འདྲེན་པའི་་་་་་
གྱད་མི་ལྷ་དགའ་དང་ཀླུ་དགའ་གཉིས་ལ་ལྷ་དགའི་གདུང་བརྒྱུད་
རིམ་པར་བྱོན་པ་ལས་ཆད་པ།
བཅུ་གཅིག །གཏེར་ཡིག་ཚད་མ་དང་བླ་མ་ཚད་མས་སྤྱན་
རས་གཟིགས་དང་། དཔལ་ནཱ་རོ་པའི་སྤྲུལ་པར་ལུང་བསྟན་པ།
བཅུ་གཉིས། དེའི་དབོན་བརྒྱུད་ཀྱི་གདན་རབས་བརྒྱད་ཅུ་རྩ་
བཞི་བྱོན་པ་ཚང་མ་སྤྱན་རས་གཟིགས་ཀྱི་སྤྲུལ་པ་ཤ་སྟག་བྱོན་པ་
དང་། དངོས་སམ་སྦས་པའི་གྲུབ་ཐོབ་རེ་དང་། ཕྱོགས་སུ་འདྲན་
ཟླ་མེད་པའི་བསྟན་པའི་གསལ་བྱེད་རེ་འབྱུང་ཞེས་གྲགས་པ།
བཅུ་གསུམ། ཚུལ་ཇི་ལྟར་བཟང་བའི་ཁྱད་པར་དུ་འཕགས་
པ་ནི། བརྒྱུད་པ་འདི་ཉན་བཤད་མཛད་པའི་སྐྱེས་བུ་དམ་པ་དེ་
དག་གིས་གདམས་པ་དག་སེམས་པ་དང་། སྒོམ་པ་ཁོ་ནས་དུས་
མདའ་བ་མཛད་པའི་མཐུས་བསྟན་པའི་སྙིང་པོ་གཙོ་བོ་སྒྲུབ་པའི་
ངེས་པ་ལ་གཞོལ་ཏེ་བཀའ་བརྒྱུད་ཀྱི་ཁྱད་དུ་འཕགས་སོ། །
231



གྲུབ་པའི་ཞིང་ཁམས་ཆེན་པོར་བསུ་བ་རྒྱས་པ་དང་བཅས་་་་
གཞལ་ཡས་ཁང་དུ་རྗེ་བླ་མ་མཇལ། བླ་མས་དར་དམར་པོ་ཞིག་
གནང་ནས་ཁམས་གསུམ་དབང་དུ་འ དུ་བར་གྱུར་ཅིག་དང་།
སེར་པོ་ཞིག་གནང་ནས་ཕྲིན་ལས་ཕྱོགས་བཅུར་རྒྱས་པར་བྱིན་་་་་
གྱིས་རློབས་ཤིག །ཚེ་དཔག་མེད་ཀྱི་སྐུ་ངོ་མཚར་ཅན་ཞིག་གནང་
ནས། སྐུ་ཚེའི་རྒྱལ་མཚན་བརྟན་པར་གྱུར་ཅིག་ཅེས་རྟེན་འབྲེལ་
གནང་བས་ཕྱིས་དེ་ཁོ་ན་བཞིན་བྱུང༌། དེ་དུས་སྔགས་པ་ཆོས་
མགོན་སློབ་དཔོན་དང་། སྲུང་འཁོར་བ་སྦྲགས་མར་དགོས་པའི་
བཀའ་བསྒོས་མཛད། དེ་དུས་རྗེའི་ཞལ་སྔ་ནས། རྒྱུད་འབུམ་གྱི་
དཔེ་དབང་དང༌། རྒྱལ་སྲས་གཅུང་རིན་པོ་ཆེ་ལ་བདེ་མཆོག་སུ་
ཊག་དང་། ཕྱག་རྡོར་འགྲེལ་པ། ཕགས་ལུགས་རིམ་ལྔ། དཀར་
དམར་ནག་གསུམ་གྱི་ཁྲིད་དང་ཚེ་ཁྲིད་སོགས་ཐུན་མོང་དང་ཐུན་
མིན་གནང༌། བཀའ་ཆོས་ཞིབ་བཤད་མཛད། ལྕགས་ཕོ་བྱི་ལོའི་ཟླ་
བ་དང་པོའི་ཉེར་དགུ་ཉིན་གྱི་བསྐང་གསོལ་སྐབས། བདག་གི་
ལག་པ་རྗེའི་ཕྱག་གིས་བཟུང་ནས་ཁྱོད་ལ་མ་ཧཱ་ཀ་ལའི་བསྟན་་་་་
པའི་ཁུར་ཆེན་པོ་བབས་ཡོང་བས་ཕྲིན་ལས་ལེགས་པ་ཆོལ་
གསུངས་བའི་བཀའ་ཕེབས་པ་དང༌། སྨོན་ལམ་ལེགས་པ་བསྩལ།
དེ་དགོང་ལ་སྔགས་པ་ཆོས་མགོན་པས་ཐུགས་དམ་གཏེར་ཁ་གསོ་
སྐབས། རྗེ་ནས་ཁྱོད་ཀྱིས་སྤྲུལ་སྐུ་རིན་པོ་ཆེའི་ཕྱག་ཕྱིར་བཅར་
སྡོད་གྱིས་ཤིག་གསུངས་པའི་མོད་ལ། ས་གཡོ་བ་དང་བཅས་ཞི་
232



བར་གཤེགས་སོ། །དེ་ནས་འཇའ་འོད་དང་མེ་ཏོག་གི་ཆར་སོགས་
ངོ་མཚར་བའི་རྟགས་བསམ་གྱིས་མི་ཁྱབ་པ་ཟླ་བ་བཞིའི་བར་དུ་་་
བྱུང་། པཎ་ཆེན་ཤཱཀ་མཆོག་པའི་དངོས་སློབ་བཀྲ་ཤིས་རྣམ་པར་
རྒྱལ་བ་ལ་སོགས་པ་ལས་དཔལ་འཁོར་ལོ་བདེ་ཆེན་གྱི་བླ་བྲང་དུ་་
ཆིག་རྫོགས་བསྒྲུབས། མཁན་ཆེན་སར་སོར་མདོ་ཞུས། འབྲུག་པ་
ལོ་ཙཱ་བ་ངག་དབང་གྲགས་པ་ལས་སྙན་དངགས་སོགས་ཞུས། ཙཱ་
རི་ལ་སྐོར་བ་དང་དེའི་ཕྱི་ལོར་སྒྲུབ་སྡེ་བཙུགས། རྡོ་རྗེ་གླིང་དུ་རྗེ་
བཙུན་མཐུ་སྟོབས་ཞབས་ཀྱིས་འདའ་ཀར་ཕྱག་དཔེ་ཐམས་ཅད་་་
གནང་ནས་ཆོས་ཐམས་ཅད་ཀྱི་བདག་པོ་ཡིན་གསུངས། ལྷ་མོ་
དུད་སོལ་མའི་དབང་བཞི་གནང་ནས་དཔལ་ལྡན་ལྷ་མོ་འདི་ན་་་་་
འདུག་གཟིགས་སམ་གསུངས་པས་ཟིལ་ཤིན་ཏུ་ཆེ་ནས་ཅི་ཡང་ཞུ་
མ་སྤོབས། ལྷ་མོ་འདི་ཁྱོད་ཀྱི་སྲུང་མ་ཡིན་གསུངས། ལྷ་མོ་ལ་ཁོང་
གི་ཕྱི་ལ་རྒྱུག །ལུས་དང་གྲིབ་མ་བཞིན་དུ་འགྲོགས་ལ་ཅི་བཅོལ་
བའི་ལས་ཐམས་ཅད་གྱིས་གསུངས་ནས་ལྷ་མོའི་ཞལ་ཐང་གནང་
ནས་རེ་ཞིག་ལུས་དང་འབྲལ་མེད་གྱིས་གསུངས། དཔལ་མགོན་
འཕྲིན་ལས་ལས་དུས་འཁོར་གྱི་ལག་རྩིས་ཐམས་ཅད་བསླབས།
ཀར་འབྲུག་བར་ལེགས་ཚོགས་ཡོང་དུ་རེ་ནས། ཀརྨ་པ་མི་
བསྐྱོད་རྡོ་རྗེ་ཤང་ལྷ་ཕུ་ན་བཞུགས་པར་ཇ་ཞུས་བ ཏང་རུང་
ལེགས་སུ་མ་སོང་། ཆུ་བཟང་དུ་པ་ནམ་སྡེ་པ་ཞེས་དཔལ་ལྡན་ས་
སྐྱའི་དབོན་པོ། སྡེ་སྲིད་ཕག་གྲུའི་རྫོང་དཔོན་ཡིན། སྡེ་དཔོན་ཞིག་
233



ལ་སྐུ་ཡོན་ཆེ་ལ་ང་རྒྱལ་ཆེ་བ་ཞིག་ཡོད་པས། དགེ་བའི་བཤེས་
གཉེན་གཞན་རྣམས་ཀྱང་འཇལ་ཕྲད་ལ་འཚེར་པོ་མཛད་པ་ཞིག་་
འདུག་པ་མཇལ་བར་ཕྱིན་གཞི་ལེན་ཡང་བཟང་པོ་གནང་། ཆོས་
ཀྱི་དྲི་བ་ཤིན་ཏུ་མང་པོ་ཞིག་མཛད་འདུག་པར་ལན་ཇི་ལྟ་བར་་་་
བཏབས། སྡེ་པ་རང་ཤིན་ཏུ་དགྱེས། རྒྱལ་བྱེད་ཚལ་གྱི་སྒྲུབ་སྡེ་
བཏབ། དེ་སྐབས་ཤིག་ན་ཀོང་པོ་སྲུང་རི་ལ་ཀར་སྲིད་རྣམས་ཀྱིས་
དམག་བརྒྱབས་ཏེ་ཁོ་ཚོ་ཡུལ་བ ཏོན། དེའི་ལན་དུ་རྗེ་དྲུང་ཀརྨ་
པའི་མཛོ་ཁལ་རྣམས་ལྷོ་རྒྱུད་གྲྭ་རིགས་རྣམས་ཀྱིས་འཕྱགས་པ་་་་་
སོགས་བྱས་པར་བརྟེན། ཀར་འབྲུག་བར་སྔར་དུད་པ་གདང་
འབྲེལ་ཡིན་ཀྱང་དེ་ནས་སོ་སོར་གྱེས། བཀྲ་ཤིས་མཐོང་སྨོན་གྱི་
གཙུག་ལག་ཁང་ཞིག་གསོ་བྱས། དེ་ནས་ལྷ་རྩེར་རྗེ་གོང་མས་
བཙུགས་པའི་སྔགས་གྲུ་དེ་ཕྱིས་སུ་མཐར་མ་ཕྱིན་པར་ལུས་འདུག་
པར། པད་དཀར་གྲྭ་ཚང་དུ་གྲགས་པའི་མཚན་ཉིད་ཀྱི་བཤད་
གྲྭར་བཙུགས། ངེད་བཤད་གྲྭ་ལ་ག ཙིགས་མཐོང་མི་ཆེ་རུང་། བསྲེ་
འཕོ་སོགས་ཟབ་ཁྲིད་རྒྱས་པ་ཐམས་ཅད་མ་གོ་ན་ཅམ་བཞག །
ཆོས་དྲུག་ཅེས་པའི་མིང་ཡོད་ཙམ་གདམས་ངག་མ་ཚང་བ་ཅིག་་་་
གིས་འཆད་ཉན་འཕེལ། དེའི་དབང་གིས་ཡོད་པའི་སྒོ་བོར། མེད་
པའི་སྲང་མདོར་འཁྱམས་པ་ལྟ་བུ་གདམས་ངག་རྒྱུད་དང་མི་་་་་་
མཐུན་པ་མང་པོ་ཟབ་ཟབ་ཏུ་ལྟ་བ་འདི་ཐོས་པ་ཞན་པའི་སྐྱོན་དུ་
ཤེས་ནས་དེ་བཟློག་པའི་ཕྱིར་དང༌། རྗེ་གོང་མ་རྣམས་ཀྱི་སྲོལ་མ་
234



ཉམས་པར་བསྐྱངས་འདོད་པའོ། །
མཁར་ཆུར་ཕེབས། མཚམས་ཀྱི་བཅད་རྒྱར་ཟླ་བ་ལྔར་
མཚམས་གཡོག་ཀྱང་མེད་པར་བྱས། དེ་དུས་ཀྱི་རྨི་ལམ་ན་རྗེ་བླ་
མའི་རིང་བསྲེལ་སྙིམ་པ་གང་འདུག་པ་ཟོས་པས། ཤིན་ཏུ་
འགྲངས་ལ་སྐྱུགས་པ་དང༌། སྙིམ་པའི་རིང་བསྲེལ་ལྷག་མ་རྣམས་
འཕེལ་བས་ལུང་པ་ཁྲིག་ཁྲིག་གང་པ་རྨིས། དེ་བྱིན་རླབས་འཕོ་
བའི་རྟགས་འདུག་པས། ལམ་ཟབ་ཐུན་མོང་མ་ཡིན་པ་ཡི་གེར་
བ ཏབ་ཆོག་པའི་གནང་བ་བྱུང༌། དེ་ནས་སྐབས་ཤིག་ཐོ་རངས་རྨི་
ལམ་ལ། ཅིག་གིས་མདུན་དུ་མེ་ལོང་ཆེན་པོ་ཞིག་བཙུགས་བྱུང་།
དེ་ལ་ལྟས་པས་སྒྲ་བསྒྱུར་ཆེན་པོ་མར་པ་ཤིང་སྡོང་ཆེན་པོའི་གྲིབ་
བ སིལ་ལ་བཞུགས་པ་ཞིག་གིས་བརྗོད་དུ་མེད་པའི་སྒྲ་བརྙན་་་་་་་
གསུང་རྡོ་རྗེ། རྩ་རྒྱུད་བརྟག་པ་གཉིས་པའི་རྒྱུད། རྡོ་རྗེ་གུར་གྱི་ཕྱི་
སྡེ་བཤད་པ་མཐར་ཕྱིན་པ། རྣམ་པར་ཤེས་པའི་སྤྱོད་ཡུལ་ལས་
འདས་པ་ཡེ་ཤེས་ཀྱི་རོལ་མོར་གྱུར་པ་ཉན། དེ་ཕྱིན་མདོ་རྒྱུད་
ཐམས་ཅད་སྒྲ་ཙམ་དུ་ཐ་དད་ལྟར་སྣང་ཡང་དོན་ལ་བྱང་ཆུབ་་་་་་
སེམས་དཔའི་འགྲེལ་པ་སྐོར་གསུམ་གྱི་ལུང་དང་མཐུན་པ་ཞིག་ཏུ་
ཐམས་ཅད་མཐོང་། བོད་ཀྱི་ལུགས་གཞན་ཐམས་ཅད་ཆུ་ཤིང་གི་
ནགས་ལྟ་བུ་ཤེར་ཕྱིར་བོད་ཊཱིཀ་ཕལ་མི་བརྩི་བ་ཡང་། རང་དེ་ལ་
མི་མཁས་བཞིན་དུ་ཁེངས་དྲེགས་ཀྱིས་དཔེ་བསྡུས་ནས་སྒྲིག་རྩོམ་་
བྱས་པས་བཤད་པ་སྔ་ཕྱི་འགལ་བ་དང་མ་འབྲེལ་བ་དང་། ལྷག་
235



པར་དོན་ལ་ཐོབ་མི་ཐོབ་མི་བལྟ་བར། སྡོམ་གསུམ་ཞེས་པ་ལ། སོ་
ཐར། བསམ་གཏན། ཟག་མེད་གསུམ་ལ་སོགས་འདུག་ཚད་འདྲེན་
པ་ལྟ་བུ་དང་། མཚན་ཉིད་ལའང་གྲུབ་པའི་མཐའ་བཞི་མ་འདྲེས་
པ་འཆད་པ་མི་འདུག །དགག་བཞག་མི་འགྲོ་བ་ཞིག་གིས་ལམ་
བགགས་པས་སོ། །རྒྱ་འགྲེལ་ཅི་ལྟར་བཤད་ཀྱང་གྲུབ་པའི་མཐའ་
བཞི་པོ་གང་རུང་ཞིག་མནན། སྔགས་གཞུང་ལྟ་བུའང་རྒྱུད་ཀྱི་
དོན་སྐལ་མ་གཏོགས་པ་འགལ་བ་ཆེར་མི་འ དུག་པ་ནི་རྩོམ་པ་པོ་་
དེ་དག་བསྟན་བཅོས་བྱེད་པ་ལ་མཁས་པ་མཐར་ཕྱིན་པའམ། ཡི་
དམ་ལྷས་གནང་བ་ཐོབ་པའམ། ཆོས་ཉིད་ཀྱི་བདེན་པ་གཟིགས་
པ་ཞིག་གིས་བརྩམས། དེ་དོན་ཐང་མར་བརྡལ། མཁའ་འགྲོའི་
བཀའ་ཆད་ཅིས་མི་འབྱུང༌། ཟེར་བ་ཞིག་རྨིས་ནས་འཕྲོར་ཤོལ་
ཉམས་ཆགས་བསྐང་བའི་བཤགས་པ་བྱས། གསོལ་བ་བཏབ་པས་
ཟླ་བ་གཅིག་ན་རྗེ་ཀུན་སྤངས་པ་སྒྱུ་མའི་གར་མཁན་ཆེན་པོ་བྱོན་་
ནས། རིང་བསྲེལ་མང་པོ་ཞིག་བསྩལ་ནས་འདི་ལ་མཆོད་པ་གྱིས་
ཤིག་གསུངས་པ་རྨིས། གནང་བ་སྦྱིན་པར་ཤེས་ནས་རྡོ་རྗེའི་གླུ་
ཏིལ་ལིའི་གསང་ཚིག་ནཱ་རོའི་སྤྱོད་པ་ཆོས་ཀྱི་གླུའི་འགྲེལ་པ་་་་་་
ལེགས་པར་བརྩམས། རང་ལུང་གི་གདན་ས་ལ་དར་རྒུད་ཤིན་ཏུ་
ཆེ་ཡང་། གདན་སའི་གོ་སར་ཕེབས་པ་ཐམས་ཅད་སྤྱན་རས་
གཟིགས་སུ་སོང་བས་ཆོས་བརྒྱུད་ལ་འགྱུར་འགྱུར་ཅི་ཡང་མ་བྱུང་
འདུག་ཅིང༌། ཞིབ་མོར་བརྟགས་ན་བཤད་སྒྲུབ་གང་ནས་ཀྱང་
236



མར་པས་བསྒྱུར། མེས་རྔོག་མཚུར་གྱིས་བཤད། མི་ལས་བསྒོམས་
པ་གང་ཡིན་པ་དེ་ཁ་སྙིང་པོར་འཛིན་པ་དེ་དཀའ་བརྒྱུད་པ་ངོ་མ་
དང་། གཞན་ཉམས་ལེན་གཅོད་ཡུལ་སོགས་ལ་བྱེད། བཤད་
བ ཤད་ཀྱི་རིགས་གཞན་མའི་ལུགས་ལ་རྟེན་པ་རྣམས་དཀའ་་་་་་་
བརྒྱུད་པ་ཟོལ་མར་སྣང་། སྔར་མྱང་དང་གཙང་ཡུལ་དུ་མིག་
མཐོང་ཅི་ཡོད་ཐམས་ཅད་ཀྱི་ཐུགས་ལ་གསལ། ཕྱིས་ངེད་དཔོན་
སློབ་ནས་ཐམས་ཅད་ཀྱིས་ཕུད་དུ་ཁུར་བ་དང་། ད་ལྟ་ས་དགེའི་
ཁྲོད་ན་དཀའ་བརྒྱུད་པས་མི་ཤེས་ཟེར་བ་ཁེགས་ལ། དེ་ཙམ་གྱིས་
མ་ཟད། རྒྱུད་དང་མན་ངག་དབང་ཟབ་རྒྱས་གཞན་ལས་ལྷག་
པར་ལྟ་བ་འདི་ངའི་དྲིན་ཡིན་པ་ཀུན་གྱིས་ཤེས། སྔར་རང་ལ་དགྲ་
གཉེན་བཏང་སྙོམས་པ་སུ་ཡིན་ཀྱང་རང་མགོ་མི་ཐོན་སྐབས་རྒྱལ་
བྱེད་ཚལ་དུ་འགྲོ་ཟེར་བ་དེ་ཡང་ཁོ་བོས་མཐོ་ཁ་མ་འགྲིམ། སུ་
ཉམ་ཐག་པ་དེ་ལ་ཕན་གང་ཐོགས་བྱས་པས་ཡིན། འཕྱོང་རྒྱས་
ནས་ཨ་མ་དྲུང་པའི་བཀའ་ལས། ཁྱེད་དཔོན་སློབ་ཀྱིས་འཇིག་
རྟེན་མི་མཁྱེན་པ་འདུག་མི་སུ་མཐོ་བ་དེ་དང་འཛིངས། སུ་དམའ་
བའི་ཕྱོགས་སྐྱོང་བ་འདི་འདྲ་མ་བྱེད་གསུངས་པའང་མད། འཇིག་
རྟེན་ལ་བྱེད་ན་དེ་ཀ་ཐུགས་བདེན་ཡང་། འཇིག་རྟེན་ལ་མ་དགའ་
ནས་འདི་བྱས་པ་ཡིན། འདིའི་རྩ་བ་ཤཱཀྱ་ཐུབ་པ་ལ་ཐུག །ཁོང་གི་
ལུགས་ལ་དམའ་བ་སྐྱོང་བ་དེ་ཡིན། ངེད་ཁོང་གི་ཉན་ཐོས་སུ་སོང་
བས་དེ་ལ་བརྩི་དགོས་པ་བྱུང་། མི་གཞན་མ་ཚོ་ཁོང་དང་མཉམ་
237



མཉམ་དུ་སོང་དེ་ལ་བརྡོག་བརྫིས་བྱས་ཆོག་པ་སྣང་བས་སྟབས་་་་
བདེ་པོ་བྱུང་བར་འདུག །
དེ་ནས་ལྷོ་རྒྱུད་ཀྱི་སྔགས་གྲྭ་འདིའི་གཞི་བཏིང་སྐབས་ཤིག་་་
མགོན་པོ་མངོན་འབྱུང་གི་དཀྱིལ་འཁོར་ཆེན་པོ་དེ་བྲི་བར་རྩོམ་་་་
སྐབས། དཔལ་ཡེ་ཤེས་ཀྱི་མགོན་པོ་ཉིད་ཀྱིས་ཀྱང་གནང་བ་ཐོབ།
བླ་མ་དང་ཆོས་སྐྱོང་གི་གནང་བ་ཐོབ་པས་བྱིན་རླབས་ཆེ་བ་འོང་
བ་ཉམས་སུ་བླང་བས་ཤེས་སོ། །དཔལ་ལྷས་བསྟན་གྱི་རི་བོ་གསང་
སྔགས་ཆོས་གླིང་གི་གཙུག་ལག་ཁང་གི་ས་དྲས། དེར་སྣང་སྲིད་ཀྱི་
ལྷ་འདྲེ་རོགས་སུ་འོང་བའི་ཡི་གེ་མཐོང་ཞེས་ཞིང་སྐྱོང་གི་མཁའ་
འགྲོ་ཆེན་མོས་སྔར་ནས་ལུང་བསྟན་པ་བཞིན་བྱས། རྟེན་དང་
བརྟེན་པ་བཅས་གྲུབ་རྗེས་རབ་གནས་མཛད། ལྷོ་ཕྱོགས་ཆོས་ཀྱི་
རྒྱལ་པོ་བྱ་ཁྲི་དཔོན་དུ་བསྐོ་བའི་དུས་སུ་ཆོས་རྒྱལ་གླིང་དུ་ཕེབས་་
ནས། རྒྱལ་བུ་རྒྱལ་རིགས་སུ་དབང་བསྐུར་མངའ་གསོལ། བོད་ལྷོ་
ཕྱོགས། མོན་ཁ་ཁྲ་ཚུན་ལ་དབང་བསྒྱུར་བའི་ལུང་སྦྱིན་དགའ་
སྟོན་ཉིན་མང་པོ་ལོངས་སྤྱོད་དོ། །
དེ་ནས་བྱང་ཆུབ་སེམས་དཔའ་ཆེན་པོ་ཟབ་མོ་སྔགས་ཀྱི་་་་་
སྐོར་སྤྱོད་པ་དག་ནི་ཐོག་མར་ཀུན་ཏུ་བཟང་པོས་སྤྱོད་པས་ནང་་་
དུ་ཡང་དག་པར་འཇོག་ཅིང་། ཐུན་མོང་ཀུན་གྱི་སྣང་ངོར་གཙུག་
ལག་ཁང་གི་ལས་དང་། མཆོད་རྟེན་བགྱི་བ། དགེ་འདུན་བསྡུ་བའི་
བྱ་བ། བཀའི་དོན་རྣམ་པར་འགྲེལ་པའི་བསྟན་བཅོས་རྩོམ་པ་
238



སོགས་ཀུན་ནས་དགེ་བ་བཟང་པོ་ལ་རང་ཉིད་སྤྱོད་ཅིང་། གཞན་
དེ་ལ་སྦྱོར་བས་ཀུན་བཟང་གི་སྤྱོད་པ་མཛད་པ་དང༌། དེ་དག་ཏུ་
མི་དང་མི་མིན་གྱིས་བར་གཟན་དང་མ ཐོ་མཚམས་པ་ཐམས་ཅད་
ཏིང་ངེ་འཛིན་གྱི་ལམ་དུ་བྱ་བ་ལས་གཞན་གྱིས་མི་མངོན་པས་་་་་
གསང་བའི་སྤྱོད་པ་བཅས་སྔོན་དུ་མཛད་ནས། ད་ནི་རྒྱལ་ཚབ་
ཆེན་པོའི་བརྟུལ་ཞུགས་ཀྱི་སྤྱོད་པའམ་ཚོགས་ཀྱི་སྤྱོད་པ་བརྩམ་་་་
པར་དགོངས་ནས། བུ་ཆུ་གཏེར་གྱི་ལྷ་ཁང་དུ་ནུབ་ཅིག་མནལ་
ལམ་དུ་འཕགས་པའི་ཞལ་ནས། རིགས་ཀྱི་བུ་དེ་ལྟ་བུའི་ཚུལ་
བགྱིས་ན་དམག་གི་གཏེར་ཆེན་པོ་འབྱུང་ཞིང་ཀུན་གྱི་བློར་ཤོང་་་་
བར་དཀའོ། ། །
འོན་ཀྱང་། གནས་ཆུ་བོ་ཆེན་པོ་ལུ་ཧི་ཏའི་འགྲམ། གནས་
དཀར་ལྡིང་གསུམ་གྱི་དབུས། ཀླུའི་རྒྱལ་པོ་སྦྲུལ་མགོ་བདུན་ངའི་
ཕོ་བྲང་གི་སྟེང་དུ་བྱ་བར་འོས་སོ་ཞེས་བྱུང་ངོ༌། །ཤིང་མོ་བྱའི་ལོ་
རྨང་བཏིངས་གཙུག་ལག་ཁང་བཀོད་པ་ཁྱད་པར་དུ་འཕགས་པ་
གྲུབ། མེ་ཁྱི་ལོ་ནས་འོ་སྐོལ་གྱི་སྟོན་པས་མ་ག་དྷ་རྡོ་རྗེ་གདན་བྱང་
ཆུབ་ཀྱི་སྙིང་པོར་བདུད་ཀྱི་གཡུལ་ལས་རྒྱལ་བའི་ཆོ་འཕྲུལ་ཆེན་་་་
པོ་བསྟན་པ་དེ་བཞིན་དུ་མཛད་པར་དགོངས་ཏེ། གཙུག་ལག་
ཁང་དེ་ལའང་རྡོ་རྗེ་གདན་ཅེས་མིང་མཐུན་པར་མཛད། དེ་ནས་
དེར་སའི་ལྟེ་བར་རྡོ་རྗེ་སློབ་དཔོན་གདན་བཤམས་པ་ལ་སྐྱིལ་་་་་
ཀྲུང་བཅས་ཏེ་བདུད་ཀྱི་གཡུལ་ལས་རབ་ཏུ་རྒྱལ་བ་ཞེས་བྱ་བའི་་་
239



ཏིང་ངེ་འཛིན་ལ་སྙོམས་པར་བཞུགས་པ་དང༌། བདུད་ཀྱི་ཡུལ་
རྣམས་སུ་ལྟས་ཆེན་པོ་བཅོ་བརྒྱད་ཀྱིས་འགུལ་འགུལ་ཤིག་ཤིག་ཏུ་
གྱུར། དེ་ནས་རྡོ་རྗེའི་སློབ་མ་བཞིས་པུས་མོ་གཡས་པའི་ལྷ་ང་ས་
ལ་བཙུགས་ཏེ་ཕྱོགས་བཞི་ནས། ཀྱེ་རྡོ་རྗེ་སློབ་དཔོན་བདག་པོ་
ཆེན་པོ། བདུད་ཀྱི་གཡུལ་ལས་རབ་ཏུ་རྒྱལ་བ། དངོས་གྲུབ་འབྱུང་
བའི་དཀྱིལ་འཁོར་ཆེན་པོ་བསྟན་དུ་གསོལ། ཞེས་གསོལ་བ་བཏབ་
པས། དཔལ་འཁོར་ལོ་སྡོམ་པ་རབ་ཏུ་ཁྲོས་པ་རྡོ་རྗེ་ནག་པོ་བྱ་
རོག་གི་མིང་ཅན་བདུད་དང་བདུད་ཀྱི་ཕྱོགས་ལ་དྲག་ཤུལ་ཆེན་་་་་
པོར་ཁྲོས་པ། ཟ་བྱེད་སྲིན་པོའི་གཟུགས་ཕྱག་བཞི་པ་རྣམ་པར་
ཐར་པ་མཚོན་པའི་ཡུམ་གསུམ་ཉིང་སྤྲུལ་གྱི་མ་བཞི། ཕྱག་རྡོར་
སྤྱན་གཟིགས་འཇམ་དབྱངས་རྣམས། ཧཱུྃ་མཛད་མྱུར་མཛད།
གསང་བའི་མགོན་པོ་གསུམ། དེ་དག་གི་ཡུམ་དང་བཅས་པའི་
ཐུགས་ཀ་ནས་སྲིན་པོའི་གཟུགས་བྱ་རོག་གི་མཆུ་ཅན། རྡོ་རྗེའི་
གཤོག་པ་གདེངས་པ། རང་འདྲའི་སྤྲུལ་པ་གསུམ་དང་བཅས་ཡབ་
ཡུམ། སྐུ་ལས་ལེགས་ལྡན་ཆེན་པོ་ཡབ་ཡུམ་བརྒྱད། རྣམ་ཤེས་
ཚོགས་བརྒྱད་ལས་དུར་ཁྲོད་ཀྱི་མ་མོ་མགོ་བརྙན་བརྒྱད། བ་སྤུའི་
བུ་ག་ནས་རྡོ་རྗེ་ཕོ་ཉ་མོ་དྲུག་ཅུ་རྩ་བཞི་ཞིང་སྐྱོང་ཆེན་པོ་སུམ་ཅུ་་
རྩ་གཉིས། རང་བྱུང་གི་ལྷ་མོ་ཟ་བྱེད་ཀྱི་མགོན་པོ་དང་བཅས་པ།
གངས་ལ་གནས་པའི་ལྷ་མོ་ཚེའི་གཡུ་དྲུང་བརྟན་མ་ཚོགས་ཀྱི་་་་་་
བདག་པོ་དང་ལྷན་གཅིག་པ། བོད་ཡུལ་ལྷན་ཅིག་སྐྱེས་མ་དམག་
240



དང་ཟོར་གྱི་བདག་མོ་དཔའ་བོ་རྟ་ནག་ཆེན་པོ་ལ་དགའ་བ། སོ་
ས་གླིང་གི་ཞིང་སྐྱོང་རང་འདྲའི་ཡབ་དང་བཅས་པ་མངོན་པར་་་
སྤྲུལ་པ། དབང་ཕྱུག་མ་ཧཱ་དེ་ཝ་ལྷ་ཆེན་པོ་བརྒྱད་འཁོར་གཟུགས་
ཁམས་ཀྱི་ལྷ་དང་འདོད་ལྷ་དང་། གྲུབ་པ་དང་རིག་པ་འཛིན་པ་
དང་བཅས་པ། བདུད་རྒྱལ་མགོན་པོ་སེང་གེའི་གདོང་ཅན་ཡབ་
ཡུམ་འཁོར་བདུད་ཀྱི་སྡེ་དཔོན་བརྒྱད། ཟ་བྱེད་བམ་རོ་ཤ་ཟའི་
ཚོགས་དང་བཅས་པ། གཤིན་རྗེ་ཆོས་ཀྱི་རྒྱལ་པོ་ཡབ་ཡུམ་གཤིན་
རྗེའི་སྡེ་དཔོན་ཆེན་པོ་བརྒྱད་དང་བཅས་པ། སྲིན་པོ་ཁྱབ་འཇུག་
རཱ་ཧུ་ལ། འཁོར་གདོང་མོ་བཞི་གཟའ་ཆེན་བརྒྱད་ལྷ་མ་སྲིན་ལང་
ཀའི་བདག་པོ་ལ་སོགས་ཏེ་སྲིན་པོའི་ཚོགས་དང་བཅས་པ། ཀླུ་
བདུད་ནཱ་ག་རཀྵ་ཡབ་ཡུམ། འཁོར་ཀླུ་ཆེན་བརྒྱད་ས་བདག་ལ་
སོགས་ཏེ་ལྷོ་འཕྱེའི་ཚོགས་དང་བཅས་པ། བཙན་མགོན་ཕག་
གདོང་ལྕམ་དྲལ། འཁོར་གྱི་ཐོག་གི་གིང་བརྒྱད་སྲོག་གཅོད་ཀྱི་
ཤན་པ་ཉི་ཤུ་རྩ་གཅིག་དང་བཅས་པ། གནོད་སྦྱིན་ནག་པོ་ཁྲག་གི་
རལ་པ་ཅན་ཡབ་ཡུམ་། འཁོར་གནོད་སྦྱིན་ཆེན་པོ་བརྒྱད་ལ་
སོགས་ཏེ་གནོད་སྦྱིན་གཏུམ་པོའི་ཚོགས་དང་བཅས་པ། གིང་པ་
ཧར་ཡབ་ཡུམ། འཁོར་དུ་རུ་འདྲེན་སྡེ་བཞིའི་སོགས་ཏེ་སྐྱེས་བུ་
གིང་གི་ཚོགས་དང་བཅས་པ། གཞན་ཡང་ཕྱོགས་སྐྱོང་བཅུ་དང་།
རྒྱལ་པོ་ཆེན་པོ་སྡེ་བཞི་སྔགས་བདག་དྲེག་པ་བཅོ་བརྒྱད། སྡེ་
དཔོན་སུམ་ཅུ། ཕྱི་ནང་གསང་བ་སྦས་པ་སྔགས་བསྟན་པ་སྐྱོང་བ།
241



ལས་བྱེད་རྟག་ཆད་ཀྱི་ལྷ་མ་སྲིན་སྡེ་བརྒྱད་ཐམས་ཅད་འཁོར་དུ་་་
བསྡུས་ཏེ། ཀླད་ཁྲག་ཞག་གི་རྒྱ་མཚོ་ཆེན་པོའི་དབུས་སྐུ་གསུང་
ཐུགས་ཀྱི་དཀྱིལ་འཁོར་ཆེན་པོ་བཀོད་ཅིང་མངོན་པར་བསྟན་ནོ།།
དེའི་ཚེ་རྡོ་རྗེ་རྒྱལ་ཐེབ་དང༌། རྡོ་རྗེ་ལས་པ་དེ་དག་གིས། ཀྱེ་
གྲོགས་པོ་དག་ཤེས་པར་གྱིས་ཤིག །གསང་བ་དངོས་གྲུབ་འབྱུང་
བའི་དཀྱིལ་འཁོར་ཆེན་པོ་འདི་ལྟ་བུ་ཕྱོགས་འདིར་སྔོན་ལྷ་དང་་་་
མིར་གྱུར་པ་སུས་ཀྱང་བསྟན་པར་མ་ནུས་ཤིང་མ་སྤྲུལ་པས་་་་་་་་
མཇལ་བར་དཀའ་བ་འདིར་རྡོ་རྗེའི་སློབ་དཔོན་ཆེན་པོས་མི་མ་་་་
ཡིན་པའི་འགྲོ་བ་དག་ཀྱང་འཇུག་པར་མཛད་ན། གང་སུ་དག་ས་
ཕྱོགས་འདིའང་འཛམ་བུའི་གླིང་ལས་ཀྱི་ས་པར་གཏོགས་པའི་་་་་
མིར་གྱུར་པ་སུ་ཞིག་མི་འཇུག་ཅེས་དྲིལ་བསྒྲགས་སོ། །དེའི་ཚེ་ན་
འཁོར་གྱི་གཙོ་བོར་གྱུར་པ་འགའ་ཞིག་སྟན་ལས་ལངས་ཏེ་རྡོ་རྗེ་་་
སློབ་དཔོན་ཆེན་པོའི་མདུན་དུ་ཕྱག་སྔོན་དུ་འགྲོ་བས་བག་ཡོད་་་
པས་གནས་ཏེ། ཐལ་མོ་སྦྱར་ནས་འདི་སྐད་ཅེས་གསོལ་ཏོ། །བཀའ་
གསང་བ་བས་ཀྱང་ཆེས་གསང་བའི་དཀྱིལ་འཁོར་ཆེན་པོ་འདིར།
ཐོག་མར་རབ་ཏུ་བྱུང་བ་རྣམས་འཇུག་ཅིང་དབང་བསྐུར་བར་་་་་
རིགས་སོ། །དེ་ནས་རྒྱལ་རིགས་དང་བྲམ་ཟེ་སྔགས་རིགས་དང་
ཡོན་གྱི་བདག་པོ། རྗེའུ་རིགས་འགའ་ཞིག་འཇུག་ཅིང་དབང་
བསྐུར་བ་མཛད་པ་ནི། རིགས་ཀྱི་དམངས་རིགས་དང་གདོལ་པ་
རྣམས་ནི་དབང་བསྐུར་བ་ལྟ་ཅི་དཀྱིལ་འཁོར་ཆེན་པོ་འདིར་་་་་་
242



འཇུག་པ་ཙམ་ཡང་གནང་བར་མི་འཚལ། ཞེས་གསོལ་བས། རྗེ་
ཉིད་ནི་འདི་ལྟར་སྔོན་གྱི་རྒྱལ་པོ་གྲགས་པས་དུས་ཀྱི་འཁོར་ལོ་་་་་
བཞིན་བགྱིས་ན། ཡུལ་མི་འདི་ཐམས་ཅད་ཐེག་པ་ཆེན་པོའི་
རིགས་སད་དེ། གསང་སྔགས་ཀྱི་རྣལ་འབྱོར་ཕོ་མོ་དམ་ཚིག་
གཅིག་གིས་བསྡུས་པ་ཞིག་འོང་རྒྱུ་ལ། ཅུང་ཟད་རྟེན་འབྲེལ་
འཆུགས་སོ་དགོངས་ནས་མི་དགྱེས་བཞིན་དུ་ཞུ་བ་པོའི་ངོར་ཞལ་
གྱིས་བཞེས་ཏེ། དེ་བཞིན་དུ་དཀྱིལ་འཁོར་གྱི་བྱ་བ་མཐར་ཕྱིན་ནོ།།
དེའི་ཚེ་ནམ་མཁའི་ལྷ་ཕྲན་མན་ཆད་དང༌། ས་འོག་ལྟོ་འཕྱེ་
ཡན་ཆད་ཀྱིས་འཇིགས་འཇིགས་ཀྱི་ཆོ་འཕྲུལ་བསམ་གྱིས་མི་ཁྱབ་་
པ་བསྟན་ཀྱང་། སྐྱེས་བུ་ཆེན་པོ་དེ་ཉིད་ཀྱི་བ་སྤུའི་རྩེ་མོ་གཡོ་བར་
མི་ནུས་པས་འདོད་ཁམས་ཀྱི་བདག་པོ་དེ་རྣམས་མྱ་ངན་གྱི་ཁང་་་
བུར་ཆུད་པར་གྱུར་པ་ལ། དེ་དག་གི་དགའ་མ་རྣམས་ཀྱིས་ཅི་ཉེས་
ཞེས་བརྗོད་པ་ན། སྨྲས་པ་སྔོན་རྒྱལ་པོ་ཟས་གཙང་གི་སྲས་དང་།
རྣལ་འབྱོར་གྱི་དབང་ཕྱུག་བཞད་པ་རྡོ་རྗེ། ད་ལྟ་འདི་ཉིད་གསུམ་
ལས་འཇོམས་པར་དཀའ་བ་སུ་ཡང་མ་མཆིས། དེའི་ཕྱིར་ཡིད་མི་
དག་འོ་ཤེས་སོ། །དེ་ལ་ཐབས་བྱ་བར་རིགས་ཀྱི་མྱ་ངན་མ་བྱེད་
ཅིག་ཅེས་དབུགས་ཕྱུང་ནས། གཡོན་ཅན་མ་དེ་དག་མདའ་ལྔ་
ཐོགས་ཏེ་ཕྱོགས་དེའི་མི་རིང་བར་སྐྱེ་བོ་བྱིས་པའི་བློ་ཅན་སྐྱ་སེར་་
མང་པོ་ལ་འཕོག་པར་འཕངས་སོ། །གང་ལ་ཕོག་པ་དེ་དག་བརྒྱལ་
བ་དང་སེམས་མེད་པར་གྱུར་པ་ན། འདོད་པའི་བདག་པོ་དེ་དག་
243



འཁོར་དང་བཅས་པ་མི་དེ་རྣམས་ཀྱི་ལུས་ལ་ཞུགས་ཏེ། སྐད་
གཅིག་ལ་རྟ་པ་དང་རྐང་ཐང་གི་དམག་ཉིས་སྟོང་བརྒྱད་བརྒྱས་་་
སྲ་བའི་གོ་གྱོན་རྣོ་བའི་མཚོན་ཐོག །འཇིགས་པའི་གད་མོ་དང་
བཅས་ཏེ་རྡོ་རྗེ་གདན་གྱི་ག་ལ་བ་དེའི་ཕྱོགས་ཉེ་བར་གནས་་་་་་་
བཅས་སོ། །སྐྱེས་བུ་ཆེན་པོ་ཉིད་ཀྱིས་གནས་ཀྱི་ཤར་གཟའ་ར་ཧུ་
ལ། ལྷོ་ལས་ཀྱི་གཤིན་རྗེ། ནུབ་པེ་ཧར། བྱང་སྲོག་བདག་མོན་པ་
དམར་པོ་རྣམས་ལ་གཏད་དེ་གནས་དང་འཁོར་སྲུངས་ཤིག་ཅེས་་་
བཀའ་བསྒོས། ཉིད་སྒྱུ་མ་ལྟ་བུ་དང་། དཔའ་བར་འགྲོ་བ། རྡོ་རྗེ་
ལྟ་བུའི་ཏིང་ངེ་འཛིན་ཞེས་བྱ་བ་ལ་སྙོམས་པར་ཞུགས་སོ། །དེར་
འདུས་པའི་འཁོར་བྱང་ཆུབ་སེམས་དཔའ་དེ་དག་ལ་ལ་ནི་བསམ་
གཏན་ལ་གནས། ལ་ལ་ནི་ཐོས་བསམ་གྱི་བྱ་བ་སོགས་ལ་བརྩོན་
བཞིན་བཞུགས་པས་སྡིག་པ་མི་ཟད་དྲུང་ནས་འབྱིན་པའི་རྟགས་
རྨིའོ་ཞེས་དགའ་བ་དང་ཡིད་རབ་ཏུ་དང་བས་བརྩོན་པར་བྱེད་་་་
དོ། །ཕ་རོལ་པོ་དེ་དག་ནང་ནས་ཁ་གཅིག་གིས་བསམ་པ་ལ། ཅི་
འདི་སྐྱེས་བུ་དམ་པ་ལ་བཀུར་སྟི་བྱ་འོས་ཀྱི་གནོད་པར་བྱ་བའི་་་་
ཡུལ་མ་ཡིན་སྙམ་པ་དང་། ཡང་དེ་མ་ཐག་ལོག་པའི་རླུང་གིས་
ཡིད་འཁྲུགས་ཏེ་འདུ་ཤེས་ཕྱིན་ཅི་ལོག་གིས། སྐྱེས་བུ་ཆེན་པོ་དེ་ལ་
དགྲ་མི་ཤ་ཕའི་སྣང་བ་ཤར་ནས། མདའ་དང་། མདའ་བོ་ཆེ་དང་།
རྡོ་ཆར་ཕབ་པ། མེ་དང་རྡོ་ཡི་འཁྲུལ་འཁོར་བཅུ་གཉིས་བཤམས་
ནས་ཉིན་མཚན་མེད་པར་འཕངས། གནས་དེ་བསད་པའི་མེ་ཆེན་
244



པོ་འབར་བར་གྱུར་པ་ན་སྐྱེས་བུ་ཆེན་པོའི་བདེན་ཚིག་གིས་མེ་་་་་
ཕར་ལོག་སྟེ་ཁོ་རང་ཚོའི་གནས་སྲེག་པ་ལ་ཉེ་བར་གྱུར། དེ་ལྟ་
བུས་ཆོ་འཕྲུལ་དང་གཡུལ་ངོ་ཆེན་པོ་ཟླ་བ་ལྔ་ཙམ་བཤམས་ཀྱང་་་
ཕ་རོལ་གྱིས་གནོད་པའི་སྐབས་མ་ཕྱེད་པས་སེམས་ཁོང་དུ་ཆུད་་་
ནས་ཐབས་ཅི་མཆི་ཞེས་པ་ན། འགའ་ཞིག་གིས། འདི་ནི་སྔོན་ནས་
གང་སེམས་ཅན་ལ་ཕན་པ་ནི་ང་ལ་ཕན་པའི་མཆོག་གོ། །
གང་ཞིག་སེམས་ཅན་ལ་གནོད་པ་དེ་ནི་ང་ལ་གནོད་པའི་་་་
མཆོག་གོ་ཞེས་སྨྲ་བ་ཞིག་ཡིན་འདི་ལ་གནོད་པའི་སླད་དུ་དུད་་་་་
འགྲོ་རྣམས་ལའང་གནོད་པར་བྱ་ཞེས་རྒྱབ་རི་ལ་མེ་བརྒྱབ་བྱ་རི་་་
དྭགས་འབུ་སྲིན་ཐམས་ཅད་བསྲེགས། མཚོ་ལ་དུག་བླུག་ནས་ཆུར་
གནས་ཀྱི་སྲོག་ཆགས་བསད་དོ། །དེ་ནས་ཞབས་འབྲིང་ཉེ་གནས་
རྣམས་ཀྱིས་པུས་མོ་ས་ལ་བཙུགས་ནས་ཐལ་མོ་སྦྱར་བ་འདི་ལྟ་་་་་
བུར་ཚུལ་མ་རུང་བ་བགྱིས་པ་སྙན་དུ་གསོལ་བས། སྐྱེས་བུ་ཆེན་པོ་
ཉིད་ཏིང་ངེ་འཛིན་ལས་བཞེངས་ནས་སེམས་ཅན་ཇི་ཙམ་ཤི་བ་
དེ་རྣམས་ངན་སོང་དུ་མི་འགྲོ། མ་འོངས་པ་ན་གདུལ་བྱར་འགྱུར་
རོ་ཞེས་དགོངས་པ་ལ་བཞུགས་མཐར་སྨོན་ལམ་རྒྱས་པར་མཛད་་
དེ། རྒྱལ་ཚབ་ཆེན་པོའི་སྤྱོད་པའི་ནང་དུ་བདུད་བཞི་བཅོམ།
དེ་ཡང༌། སྐྱེ་འགྲོ་སྲིད་པ་མ་ལུས་པ། །འཕགས་པའི་ལམ་ལ་
དེ་ཡི་འཇུག །སློབ་པའི་ཟུང་འཇུག་མཐའ་ཡས་པ། །དེ་ནས་བཟུང་
ནས་རང་ཆེད་ཀྱི། །བྱ་བ་ནམ་མཁའི་མེ་ཏོག་ཡལ། །རང་སྣང་ཞེན་
245



འཁྲི་མེད་པར་གོ། །འགལ་རྐྱེན་རང་གྲོལ་བོགས་འདོན་བྱ། །མོ་
གཤམ་བུ་ཡིས་མདའ་བཀང་སྟེ། །ཤར་ཕྱོགས་རི་བོའི་རི་དྭགས་
བསད། །ཞེས་ཕྱོགས་ལས་རྣམ་རྒྱལ་གྱི་སྤྱོད་པ་བརྩམས། གཟུང་
འཛིན་གྱི་ཆ་ཕྲ་མོ་དེ་ཡང་ཉིན་ཞག་དྲུག་གི་མཐར་མ་ལུས་པ་སྤོང་
བ། དུས་མཚམས་བྱེད་པ་སྒྲ་བསྒྲགས་ཚེ། །ཀུན་གྱི་ཆོས་ཉིད་གཏེར་
རྙེད་དོ། །ཞེས་སྤང་རྟོགས་ཀྱི་ཡོན་ཏན་མཐར་ཕྱིན་ནས། ནཱ་རོ་
ཆོས་དབྱིངས་ཕོ་བྲང་སྙོགས། །ནམ་མཁའི་དབྱིངས་ནས་བདེ་ཆེན་
འཇོ། །ཞེས་རྒྱུད་སྡེ་རིན་པོ་ཆེ་ནས་ཇི་ལྟར་བཤད་པའི་སྤྱོད་པ་
བཞི་མཐར་ཕྱིན། ཕྱག་རྒྱ་ཆེན་པོ་མཆོག་གི་དངོས་གྲུབ་རྡོ་རྗེ་
འཆང་ཆེན་པོའི་གོ་འཕང་མངོན་དུ་མཛད་དོ། །
དེ་ཡང་། རྗེ་བཙུན་ཏི་ལི་པས། དེ་ལྟར་རྟོགས་པའི་སྐྱེས་བུ་དེ།།
མ་བགྲངས་བཅུ་གསུམ་ས་བགྲོད་དེ། །ང་དང་དབྱེར་མེད་རྡོ་རྗེ་
འཆང་། །མཆོག་ཐོབ་སྐྱེས་བུ་གྲངས་ལས་འདས། །ཞེས་སློབ་མ་
བརྒྱུད་པ་དང་བཅས་པ་ལུང་བསྟན་པར་མཛད་དོ། །དེ་ནས་
དཀའ་བརྒྱུད་ཆོས་སྡིངས་སུ་ཕེབས་ནས་མི་རིང་བར། གཙུག་ལག་
ཁང་དེ་ཞུགས་ལ་སྦྱང་སོང་ངོ། །དེའི་རྐྱེན་གྱིས་ཕྱོགས་བཞིར་
བསྲུང་བར་བཀའ་བསྒོས་པའི་ཆོས་སྐྱོང་ཆེན་པོ་དེ་དག་ཆེར་ཁྲོས་
ནས། སྐྱེ་བོ་ཡིད་མ་རུང་པ་ཞི་བས་འདུལ་བར་མི་ནུས་པའི་གཙོ་
བོ་དེ་དག་སྨྱོ་འབོག་དང་། འཕོག་འགྱེལ་ཁྲག་ཚ་བ་སྐྱུགས་ཏེ་ཚེའི་
དུས་བྱས། དེའི་ཚེ་ཐུགས་རྗེ་དང་བརྩེ་བ་མི་བཟོད་པའི་སྟོབས་
246



ཀྱིས་དེ་དག་གི་ལས་ཀྱི་སྒྲིབ་པ་རྒྱུན་བཅད་ནས་ཐར་པ་དང་་་་
ཐམས་ཅད་མཁྱེན་པའི་ས་ལ་བཀོད་དོ། །
དེ་ལྟར་མཛད་པ་མཐར་ཐོན་གྱི་སྐྱེས་བུ་ཆེན་པོ་རྡོ་རྗེ་འཆང་
མིའི་གཟུགས་སུ་བྱོན་པ་དེ་ལྟ་བུ་ལ་ནི་ཆེ་རེག་ཆེར་འཚེངས་ཆུང་་་
རེག་ཆུང་འཚེངས། ཐ་ན་བསམ་སྦྱོར་ནག་པོས་འབྲེལ་པས་ཀྱང་
འཁོར་བ་མཐའ་ཅན་དུ་བྱེད་པས་ན་ཕན་པ་དང་བདེ་བ་ཀུན་གྱི་་
འབྱུང་གནས་སུ་གྱུར། སྐུ་ཚེ་གཅིག་ལ་དབུས་གཙང་ལྷོ་རྒྱུད། ཨེ་
དྭགས་ཀོང་གསུམ། འཕན་ཡུལ། བྱང་ར་སྒྲེང་ཚུན་གྱི་ལྗོངས་དང་།
གཙུག་ལག་ཁང་དང་རྒྱལ་པོའི་ཁབ་དང༌། དགེ་འདུན་གྱི་ཀུན་
དགའ་ར་བ་ཐམས་ཅད་དུ་ཞབས་ཀྱི་པདྨོ་བཀོད་ནས། དེ་དག་གི་
སྐྱེ་འགྲོ་མ་ལུས་པ་རྗེས་སུ་བཟུང་ཞིང་ཡང་དག་པའི་ལམ་ལ་་་་་་་་
བཀོད། གོང་མའི་གདན་ས་དང་གནས་ཆེན་རྣམས་ལ་རྟེན་གསར་
བཞེངས་དང་ཉམས་གསོ་དམ་པའི་ཚོགས་ལ་འབུལ་བ་སྐུ་འགྱེད་
སོགས་ཕུན་སུམ་ཚོགས་པ་བསམ་གྱིས་མི་ཁྱབ་པ་དང་། སྔགས་གྲྭ་
དང་འདུལ་གྲྭ་གསར་འཛུགས་གནང་ནས་བཤད་སྒྲུབ་ཀྱི་བསྟན་་་་
པ་དབྱར་མཚོ་ལྟར་རྒྱས་པར་མཛད་པ་ནི་བརྗོད་ཀྱིས་མི་ལོང་ངོ། །
འོན་ཀྱང་དེ་དག་ལས་བཏུས་པའི་ངོ་མཚར་ཆེ་བའི་མཛད་་་་
པ་སྣ་གཅིག་ཙམ་འབྲི་ན། སྐབས་ཤིག་ན་སྲས་ཡུམ་དང༌། ལྷ་ས་
དཀོན་གཉེར་དཔོན་གྱི་ཞུ་འཕྲིན་དུ། གཙུག་ལག་ཁང་གི་ཇོ་བོ་
བཅུ་གཅིག་ཞལ་གྱི་སྐུ་མདུན་དུ་འགུག་པས། ཉེ་འཁོར་གྱི་བརྟག་
247



པ་མཁན་དང་། མོ་ཕྱ་བཞིན་བྱས་པར་དུས་ཀྱི་སྟོབས་ཁོ་ནའི་སྐྱོན་
ཡིན། རིམ་འགྲོ་ལ་འབད་པ་དང་གསོལ་བ་འདེབས་པ་ལས་
ཐབས་གཞན་མ་མཆིས་ཟེར་བས། ཐམས་ཅད་མཁྱེན་པ་ཆེན་པོ་
ཉིད་ཀྱིས་ཐུགས་དམ་རྟག་པ་གནང་ནས་ཅི་འདྲ་བགྱི་བའི་བཀའ་
གསལ་ཞུ་བ་བྱུང་བས། ངེད་དེར་ཕེབས་པ་དང་། ངེད་ཀྱིས་བརྟག་
གཞིགས་འཇུག་པས་དེ་བར་མཇལ་ཁ་མ་གནང་གསུང་ངོ༌། །ལྷ་
སར་ཕེབས། དགའ་ལྡན་ཁང་གསར་དུ་བཞུགས། ལྷ་སར་དཀོན་
དཔོན་ལ་ཁྱེད་རང་བཅུ་གཅིག་ཞལ་གྱི་སྐུ་རྒྱན་གསར་ཕུལ་དང་་་་
ན་བཟའ་སྙན་དར་ཐམས་ཅད་རེ་ཞིག་བསྡུས་མཛོད། ངེད་མཆོད་
ཡོན་གཟིགས་རྟོགས་ལ་ཕེབས་ཡོང་གསུངས། དེ་ནས་མཆོད་ཡོན་
ལྷན་དུ་གཙུག་ལག་ཁང་བཅུ་གཅིག་ཞལ་གྱི་ལྷ་ཁང་དུ་ཕེབས།
གསུང་ལས། སྔ་སོར་ཆུད་ཟོས་ཅི་འདྲ་བྱུང་འདུག་ཐུགས་རྟོགས་
ལེགས་པར་མཛད་པར་ཞུ། ངེད་ཀྱིས་ཡོ་བསྲངས་དུས་ཆུད་ཟོས་
བྱུང་ཟེར་བ་ཅལ་སྒྲོགས་བྱུང་ན་མི་རུང་དཔོན་གཡོག་ཐམས་ཅད་
ཀྱིས་གཟིགས་རྟོགས་མཛོད་ཅིག་ཅེས་ཕེབས། དེ་ནས་དཔོན་ས་
ཡུམ་སྲས་ཕྱག་གཡོག་བྱིན་དང་བཅས་པས་ལྕགས་ཁྲའི་ཕྱི་ནས་་་་
མཆོད་པ་འབུལ་བ་དང་སྨོན་ལམ་འདེབས་པ་མཛད་ཀྱིན་འདུག །
ཞབས་ཕྱི་ས་སྐྱོང་དབང་པོ་གཡུལ་ལས་རྣམ་པར་རྒྱལ་བ་དང་།
དཀོན་གཉེར་དཔོན། སྨན་ཐང་པ་སོགས་ཡོད། དེའི་ཚེ་སྐྱེས་བུ་
ཉིད་ཀྱིས་ཕྱག་དང་དབུ་ད པྲལ་འཕགས་པའི་ཐུགས་ཀར་འདུད་་་
248



པ་མཛད་མ་ཐག་ས་གཡོ་བ་ལྟ་བུར་སྐུ་འདྲ་ཁྱོམ་ཁྱོམ་པའི་ངང་་་་་
ནས་ཡོ་བ་བསྲངས། སྔར་ཇི་ལྟ་བ་ལས་ཅུང་ཟད་མདུན་དུ་དགུར་
ཙམ་མོ། །ད་འདི་ཙམ་དགའ་གསུངས། དེ་དུས་སྟེང་གི་ནམ་མཁའ་
ལ་འཇའ་གུར་དང་མེ་ཏོག་གི་ཆར་བབ་པ་ཕལ་ཆེར་གྱིས་མཐོང་།
དགེ་བའི་བཤེས་གཉེན་རིག་སྔགས་འཆང་བ་ཆེན་པོ། དཀྱིལ་ཁང་
རབ་འབྱམས་པས་ཉི་མ་དེ་རིང་བོད་གངས་ཅན་གྱི་བདེ་སྐྱིད་་་་་་
འབྱུང་བའི་ས་བོན་ཆུད་མ་ཟོས་ལྟད་མོ་འདི་འདྲའི་ཆེ་བ་ལ་ཨང་་
ཟེར་མཆི་མ་གཏོང་འདུག །ཆོས་ཀྱི་རྒྱལ་པོ་སྲོང་བཙན་གྱི་སྤྲུལ་པ་
ཤེས་ནས་ཐམས་ཅད་དད་ཅིང་གུས་པར་གྱུར། སེར་འབྲས་ཀྱི་
གནས་བརྟན་བགྲེས་པོ་དག་སྣང་ཆེ་བ་རྣམས་བྱོན་ནས་ངེད་ལྷ་་་་
སར་མི་ཚེ་བསྒྲིལ་ནས་སྡད་པ་བས་ཐུགས་རྒྱུས་ཆེ་བར་འདུག །
ཐམས་ཅད་མཁྱེན་པ་ཉིད་ཀྱིས་མ་མཛད་ན་གཞན་བྱེད་ནུས་
པ་དང༌། ཤེས་པ་ནི་མི་ཡོང་། ད་ལམ་འདི་ཕྱོགས་ལ་ཕེབས་ཐུབ་
པ་བོད་སྤྱིའི་བསོད་ནམས་དང་། འཕགས་པའི་ཐུགས་རྗེར་འདུག་
ཞུའོ། །དེ་ནས་སྐབས་ཤིག་ཅོག་གྲུའི་སློབ་དཔོན་བསྟན་པ་རྒྱལ་
མཚན་སོགས་ལ། ངེད་རང་འབྲུག་པའི་ཕ་ཆོས་ཕྱག་ཆེན་ཆོས་
དྲུག་བླ་སྒྲུབ། རྟེན་འབྲེལ། རོ་སྙོམས་ཡིན་པས་ནན་ཏན་གྱིས་
གཞན་མ་བྱུང་ཡང་ཨཱ་ ཙི་གསུངས་སོ། །
ཡང་གསུང་འཕྲོས་ལ་དུས་སྙིགས་མའི་བླ་མའི་གདུང་རིལ་པོ་
བཞུགས་པ་མི་ལེགས་འཕྲལ་དུ་ཞུགས་ལ་སྦྱང་བ་དགའ། གྲུབ་
2 49



ཆེན་ཨུ་རྒྱན་པའི་མན་ངག་ལྟར་བྱས་ན་གདུང་ཇི་སྲིད་བར་མི་་་་་
རྙིང་བ་ཡིན་ཏེ་དགོས་པ་མེད། ངེད་ཀྱིས་སྔོན་འོད་ལྡན་གྱི་བཅུད་
ལེན་བྱས་ནས་ད་ཕན་ལོ་སུམ་ཅུ་སོང་། འཕྲལ་མི་ཟས་རག་པ་ལ་
བརྟེན་མ་དགོས་པས་གཡེང་བ་ཆུང་ཙམ་ལས་བཤད་ཚོད་དང་་་་
མཐུན་པའི་ཡོན་ཏན་མ་བྱུང་། དུག་རོ་མང་བ་དང་མི་ཆེན་གྱི་
ཚུལ་བཟུང་བས་རྣམ་གཡེང་དང་གྲིབ་ཀྱིས་ལན་པར་འདུག །དེ་
མ་ཡིན་ན་འཇའ་ལུས་རྗེས་མཐུན་པ་ཞིག་འགྲུབ་ཚོད་ཡིན་་་་་་་་་
གསུངས། དེ་ནས་ཕྱག་དཔེ་ཐམས་ཅད་ལ་གཟིགས་རྟོགས་གནང་།
བཀའ་ལས་ངེད་ཕྲུ་གུ་ནས་དཔེ་ཆ་རང་ལ་དགའ། ནོར་ལ་དགའ་
ཚོར་ཆེན་པོ་མེད། བར་དུ་གཙུག་ལག་ཁང་དང་རྟེན་བཞེངས།
དགེ་འདུན་པའི་རྐྱེན་ལས་ནོར་དགོས་པའང་བྱུང་། དཔེ་ཆ་
དཀོན་པོ་འདི་རྣམས་ལྷོ་རྒྱུད་དབུས་གཙང་ཐམས་ཅད་ནས་རྩོལ་་་
བ་བྱས་པས་ཚག་ལེགས་པར་བྱ་དགོས། རྫོང་ཁ་ནས་སྔགས་གྲྭ་བ་
རྣམས་ཀྱིས་མགོན་མང་གི་མདོས་གཏོང་བའི་སྣལ་ཐག་དང་ཤིང་་
བྱང་རྣམས་རྩོལ་བ་གང་ཆེ་གྱིས་ལེ་ལོར་མ་བཞག་ཅེས་གདམས་་་
སོ། །ཤིང་བྱང་ཇི་ལྟ་བུ་ཞུས་པས། སྔར་བཅོལ་ལེགས་པའི་གཏང་
རག་ཡིན་ནོ། །ད་ནི་ས་ལམ་གྱི་བར་ཆད་སེལ་ཞེས་པ་ཁོ་ན་བྲིས་
གསུངས། བདེ་མཆོག་སྦྱིན་བསྲེགས་མ་གཏོགས་གཞན་ཕྱག་དཔེ་
ཚང་མ་བཀའ་ཐམ་གྱིས་མནན། ངེད་མཚམས་ཞག་བདུན་བྱེད་པ་
ཡིན་དེ་ཐོག་ནས་དབྱེ་བ་ཕྱེད་ཡོང་གསུང་། ད་ལམ་རྟེན་འབྲེལ་
250



དབང་གིས་ཁམས་མ་འཚོ་ཡང་སྐྱེ་བ་མྱུར་དུ་འོང་། ལུང་བསྟན་
བཞིན་གཟུང༌། དཔེ་ཆ་དང་དབང་རྫས་རྣམས་མ་འཁྱར་བར་
བཤད་སྒྲུབ་ཀྱི་སྡེ་ལ་འཛིན་སྐྱོང་གྱིས་གསུང་བའི་བཀའ་ཆེམས་་་་་
ཤིག་ཕྱག་དཔེའི་ཁྲོད་ན་བཞུགས་འདུག་པ་རྙེད། གསང་གླིང་ཡང་
དབེན་བྱར་ཕུ་ནགས་ཀྱི་གཟིམས་སྤྱིལ་བཀྲ་ཤིས་ལྷ་སྟེང་དུ་ཕེབས།
དེར་ཞབས་ཕྱི་པ་འགའ་ལ་འདི་ངོས་སུ་སྐུ་འདྲ་རྣམ་གསུམ་གྱི་་་་་
སྤྱན་སྔར་མཆོད་པ་བཤོམས། འདི་ཕྱོགས་ལ་བསྐང་གཏོར་གསར་
པ་བསྒྲིགས། ངེད་རྣམས་ཙ་རིའི་གངས་མཐོང་ས་ཡ་གིར་ཕྱིན་
གྱིས་གསུངས་ནས་ཡར་ཐེག །ཇོ་བོ་ལའི་གངས་གཟིགས་ལམ་ལ་
བབས་པ་དང་ཕྱག་ཐལ་མོ་སྦྱར། འདི་སློབ་དཔོན་པདྨས་འཕགས་
པ་བཅུ་གཅིག་ཞལ་དུ་གཟིགས་པ་ཡིན། ད་ལམ་གྱི་གནས་སྐོར་
འདིས་གོ་གཅོད་པ་ཡིན་གསུང་། དེ་ནས་ཤིང་སྡོང་ཆེན་པོ་ཞིག་གི་
རྩར་མགྲོན་གཉེར་ལ་བསྟན་དམར་པོ་ཐིང་ཞིག་ཅེས་སྐུ་དྲང་པོར་
བསྲངས་ཏེ་རྒྱུན་རིང་པོར་ཏིང་ངེ་འཛིན་ལ་བཞུགས། དེ་ནས་
གཟིམ་སྤྱིལ་དུ་ཕེབས། ཚོགས་འཁོར་རྒྱས་པ་བྱུང་བ་གྲོལ་ནས་
མང་མ་རྣམས་གསང་སྔགས་ཆོས་གླིང་དུ་ཕེབས། ཞབས་ཕྱི་ཉུང་
ཤས་ལས་གཞན་མེད། བཀའ་ལས་མདང་སྐྱེས་པ་དང་བུད་མེད་
ཀྱི་རྟ་པ་མང་པོས་མར་ཁུ་གཤོངས་ཀྱི་ལ་དེ་ནས་ཕར་གདན་་་་་་་
འདྲོངས་པས་བློ་བདེ་ཟེར་ཞིང་ལོག་སོང་བུད་མེད་གཉིས་འདིར་་
བསྡད་ཡོད་གསུངས། དེ་ནུབ་ནས་འཕྲལ་གྱི་གསུང་ངག་བཅད་
251



ནས་སྲོད་ལ་ཆོས་སྐྱོང་གི་བསྐང་བ་རྒྱས་པ་གཏོང་། རྒྱུན་དུ་བདེ་
མཆོག་གི་སྙིང་པོ་ཉེ་སྙིང་རྩ་སྔགས་ཁོ་ན་དང་། བདག་འཇུག་ཚར་
མང་པོ་བཞེས་ཀྱི་འདུག །
ཧོར་ཟླ་བདུན་པའི་ཚེས་བཅུ་བཞིའི་དགོང་མོར་ཞལ་སྐྱུག་་་་
ཚན་ཆེ་ཙམ་བྱུང་བས་སྐུ་ངལ་བ་ཙམ་ལས་གཞན་བསྙེལ་བའི་་་་་་
ཚུལ་མི་མངའ། གཞན་སུ་ལ་ཡང་མཇལ་ཁ་ནི་མ་བྱུང་། ཚེས་བཅོ་
ལྔའི ་གང་བ་རྫོགས་པའི་མཐར་ཟིལ་ཆེན་པོ་ཞིག་འོང་སྟེ་མ་་་་་་་
འཇིགས་ཤིག་ཅེས་གཟིམ་དཔོན་ལ་གསུངས་པའི་མོད་ལ་་་་་་་་་
དགོངས་པ་ཆོས་དབྱིངས་སུ་ཐིམ་མོ། །དུས་ཚོད་ནི་རབ་བྱུང་བཅུ་
པའི་ཆུ་འབྲུག་ཧོར་ཟླ་བདུན་པའི་སྐབས་ཡིན། དགོངས་པ་ཆོས་
དབྱིངས་སུ་ཐིམ་པ་དང་ཕྱོགས་ཐམས་ཅད་དྲི་བཟང་གིས་ཁྱབ།།
ནང་འཁོར་གསང་སྔགས་ཆོས་གླིང་ན་ཡོད་པའི་མི་རྣམས་ཡིད་མི་
དགའ་ས་གཞི་བཀྲག་མདངས་ཉམས། རི་དྭགས་དང་སྒོ་ཕྱུག་
རྣམས་ཀྱི་ཕྲུ་གུ་ནུ་མ་མི་ལེན། བྱ་འཇོལ་མོ་སོགས་སྐད་མི་སྒྲོགས།
དེ་སྐབས་ནས་བཟུང་དགོངས་རྫོགས་མ་གྲུབ་ཀྱི་བར་དུ་ས་རྣམ་་་་
པ་དྲུག་ཏུ་ལན་བཅུ་གཉིས་གཡོས་པ་དང་། འཇའ་འོད་དང་མེ་
ཏོག་གི་ཆར་བབ། ནགས་ཁྲོད་གཟིམས་སྤྱིལ་གྱི་ཉེ་བར་ཉིན་ལྟར་
བཞིན་དུང་མཁར་རྔ་དྲིལ་བུ་ཌ་མ་རུ་སོགས་ཀྱི་སྒྲ་ཐོས་པ་དང་།
སྤྲིན་ཁ་དོག་སྣ་ཚོགས་པ་མཆོད་རྫས་སྣ་ཚོགས་གཟུགས་སྣང་བས།
ཕྱོགས་ཐག་རིང་ན་བཞུགས་པ་མང་པོས་འདི་འདྲ་འོང་དོན་་་
252



གཞན་མ་མཆིས་སྙམ་ཡིད་ཁོང་དུ་ཆུད་དོ། །བདེ་མཆོག་གི་སྦྱིན་
སྲོག་ཕྱག་དཔེ་བཞུགས་གདན་འཁྲིས་ན་འཇོག་པ་གནང་འདུག །
ཟླ་བ་ཕྱི་མའི་ཚེས་བརྒྱད་ལ་ལོ་ཆེན་སྤྲུལ་སྐུ་རིན་པོ་ཆེ་དང༌།
རྡོ་རྗེ་འཛིན་པ་ཀུན་དགའ་སྙིང་པོ་རྣམ་གཉིས་ཀྱིས་གསང་སྟབས་
སུ་གདུང་ཞུགས་ལ་སྦྱངས་པས། ཐུགས་ལྗགས་སྤྱན་གསུམ་མ་ཚིག་
མ་ཉམས་པ་དང་རིང་བསྲེལ་ཁ་དོག་ལྔ་པ། དབུ་ཐོད་རིལ་པོ་རིང་
བསྲེལ་གྱིས་བརྒྱན་པ་འཕར་བའི་གདུང་ལ་འཁོར་ལོ་སྡོམ་པ་ཞལ་
བཞི་ཕྱག་བཅུ་གཉིས་པ་གསལ་བ། གདུང་ལ་དཔལ་འཁོར་ལོ་
སྡོམ་པ་ལྷན་སྐྱེས་ཀྱི་སྐུ་གསལ་བར་བྱོན། དེ་ལོའི་དགུན་ཧོར་ཟླ་
བཅུ་གཅིག་པའི་ནང་དུ་ཤིང་སྟག་མའི་མེ་ཏོག་དང་། དེ་མིན་ཤིང་
འབྲས་བུ་ཅན་ལ་མེ་ཏོག་ཤར། ཡུལ་ལྗོངས་ཕལ་ཆེ་བ་ལ་མེ་ཏོག་
རྒྱ་མེན་ཁ་བྱེ། རྩྭ་སྔོ་མྱུ་གུའི་ས་གཞི་ཐམས་ཅད་མརྒད་ཀྱི་མདངས་
ལྟ་བུ་གྱུར་པ་དབུས་གཙང་ཀུན་ཏུ་བྱུང་བས། ལྟས་དང་ཆོ་འཕྲུལ་
འདི་ལྟ་བུ་འོང་ལུགས་ཀྱིས་འབྲུག་པ་ཐམས་ཅད་མཁྱེན་པ་མྱ་་་་་
ངན་ལས་འདས་པར་ཐག་ཆོད་ཟེར་ཤེས་ལྡན་ཕལ་གྱིས་གླེང་བར་
གྱུར་ཏོ། ། །
དེ་དུས་གདུང་ཡིད་བཞིན་ནོར་བུ་གསང་སྔགས་ཆོས་གླིང་གི་
གཟིམ་ཆུང་སྒོ་མང་དུ་གདན་དྲངས། ལོ་ཆེན་རིན་པོ་ཆེ་དང༌།
གྲུབ་ཐོབ་རིན་པོ་ཆེ། ཅོག་གྲུ་རིན་པོ་ཆེ། ལྕང་གླིང་རོལ་པའི་རྡོ་རྗེ།
རྗེ་བཙུན་མི་ཕམ་ཆོས་ཀྱི་རྒྱལ་པོ། སྔགས་ཅོག་བྱམས་ཆེན་པ་
253



སོགས་ཀྱིས་གཙོས་དགེ་འདུན་འདུས་པ་ཉིས་སྟོང་བརྒྱད་བརྒྱ་་་་
དང་གཞི་བྱེས་ཀྱི་བླ་མ་དབུ་ཆེ་བརྒྱ་ཕྲག་ཙམ་གྱིས་ཁག་བགོས་་་་་
ནས་ཀུན་ཏུ་བཟང་པོའི་རྣམ་པ་ཐར་པ་ལས་བྱུང་བ་བཞིན་གྱི་་་་
མཆོད་པ་ཕུལ། དཔལ་འཁོར་ལོ་སྡོམ་པ་ནཱ་རོའི་ལུགས་དང་། རྗེ་
བཙུན་མི་ཏྲི་པའི་ལུགས་བླ་མ་མཆོད་པ་སོགས་ཀྱི་དཀྱིལ་འཁོར་་་
ཞལ་ཕྱེ་སྟེ་མཆོད་པ་བཙུགས། མཐར་གདུང་ཡིད་བཞིན་ནོར་བུ་
བྱོན་པ་རྣམས་ཁག་བགོས་ཏེ་ཕྱོགས་ཐམས་ཅད་དུ་གདན་དྲངས།
གསང་སྔགས་ཆོས་གླིང་དུ་སྐུ་འདྲ་རིན་པོ་ཆེ་སྐུ་ཚད་དང་མཉམ་་་
པ། ར་ལུང་དུ་རྗེ་བཙུན་བྱམས་པའི་སྐུ་ཚད་ཁྲུ་བཞི་བཅུ་པ་
བཞེངས། ར་ལུང་སྐོར་ཆེན་བཙུགས། ལྷོ་བྲག་མཁར་ཆུར་མི་
འཁྲུགས་པའི་སྐུ་ཁྲུ་བཅོ་ལྔ་པ་བཞེངས་པ་སོགས་རབ་གནས་དང་
བཅས་རྒྱས་པ་ཚད་ལྡན་དུ་གྲུབ་པ་བཅས་སོ། ། །
རྒྱལ་དབང་འབྲུག་པ་སྐུ་འཕྲེང་ལྔ་པ་རྒྱལ་དབང་
དཔག་བསམ་དབང་པོའི་རྣམ་ཐར།
རྒྱལ་དབང་འབྲུག་ཆེན་སྐུ་ཕྲེང་ལྔ་པ་དཔག་བསམ་དབང་་་་
པོའི་རྣམ་ཐར་ནི། ཐམས་ཅད་མཁྱེན་པ་པདྨ་དཀར་པོ་མྱ་ངན་
ལས་མ་འདས་གོང་། ངེད་འཕྱོང་རྒྱས་སུ་སྐྱེ་བ་ལེན་པས་བར་ཆད་
མི་འབྱུང་བའི་འཕྲིན་ལས་སྒྲུབས་ཤིག་ཅེས་ཆོས་སྐྱོང་རྣམས་ལ་་་་
254



བཀའ་བསྒོ་དང་། འཕྱོང་རྒྱས་སུ་ཞབས་དྲུང་ཡུམ་འབངས་འཁོར་
དང་བཅས་པར་གསོལ་ཞོ་བཞེས་འཕྲོས་བཀང་སྟེ། དཔོན་ས་མེ་
ལ་དད་རྟེན་དུ་ཕུལ་ཅིག་ཅེས་ཕེབས་པ་ཁྲོམ་བསྒྲགས་སུ་བསྩལ་་་་
བས། ལྷ་མི་ཐམས་ཅད་ཧ་ལས། ཕྱིས་སུ་བྱར་བཀྲ་ཤིས་ལྷ་རྩེར་
（ ལྷ་སྟེང་)ཟླ་བ་བདུན་པའི་ཚེས་བཅོ་ལྔ་ལ་པད་དཀར་སྐུ་མྱ་་་་་
ངན་ལས་འདས་ཀྱང་སློབ་མའི་ཚོགས་ཀྱིས་སྐུ་མཚམས་ལ་་་་་་་་་་
བཞུགས་ཁུལ་གྱིས་གསང་བ་མཛད་སྐབས། རྗེ་ལྷ་རྩེ་བ་ཆེན་པོའི་
གཟིགས་སྣང་དང་བསྟུན། ཡབ་རྒྱལ་བའི་དབང་པོ་ཐམས་ཅད་
མཁྱེན་པ། མཚན་བརྗོད་པར་དཀའ་བ་པདྨ་དཀར། །རིགས་ཀུན་
གྱི་ཁྱབ་བདག་ཆེན་པོ་དེ། །སྐུ་སྒྱུ་འཕྲུལ་བསྡུས་པའི་ཚུལ་བསྟན་ཚེ།
དུས་ཟླ་དྲུག་གསང་བར་ཆ་མཆིས་ཀྱང་། །རྟེན་འབྱུང་བས་མ་
བསྐྱེད་གཡོ་འགུལ་རྡེག །གནས་ཙ་རིའི་ཕ་ཕན་ཐང་ལ་ལྷུང་། །ལྷོ་
དེ་ཝི་ཀོ་ཊ་མེ་ཡིས་འཚིག །ཞག་བདུན་གྱི་བར་དུ་ཡལ་ལོ་སྐད། །
དོན་དེ་ཕྱིར་གསང་བ་ག་ལ་ཐུབ། །ཆུ་ཆེན་པོ་པཀྵ་འབབ་པའི་
ལྷོར། །རི་གླང་ཆེན་འགྱིངས་འདྲའི་མདུན་ངོས་ཀྱི། །མི་ཆེན་པོའི་
རིགས་ལ་སྤྲུལ་པའི་སྐུ། །དུས་འགྱངས་མེད་འབྱོན་པའི་མཚན་མ་
མཐོང་། །བསྟན་སྲུང་གི་གཙོ་བོ་བྱ་རོག་མཚན། །མ་མཁའ་འགྲོའི་
གཙོ་མོ་དུད་སོལ་མ། ཁྱོད་མཐུ་རྩལ་རྨད་བྱུང་ལྕམ་དྲལ་རྣམས། །
མཆོག་སྤྲུལ་པའི་སྐུ་ཉིད་འབྱོན་པ་ལ། །བར་ཆད་ཀྱི་བདུད་ལས་
རྒྱལ་བར་མཛོད། །སྐྱབས་སྐུ་བཞིའི་ངོ་བོ་རྡོ་རྗེ་འཆང༌། །ཞལ་
255



མཇལ་དང་གསུང་ཐོས་སྐལ་བ་ལྡན། །གཏམ་དེ་སྐད་རྒྱལ་ཁམས་
ཡོངས་ལ་སྨྱོས། །གསུང་བའི་ཡི་གེར་བཀོད་དེ་ལུང་བསྟན་པ་
མཛད་པའི་སེམས་དཔའ་ཆེན་པོ་དེ་ཉིད་སྐུ་འཁྲུངས་པའི་ཡུལ་ནི།
དབུས་འགྱུར་ཡར་ལྷ་ཤམ་ལྷོའི་ཞོལ། ཕོ་བྲང་འཕྱོང་རྒྱས་འཕྱིང་
བར་སྟག་རྩེའི་ཉེ་འདབ་གཞིས་ཀ་གྲོང་གསར་དུ། རབ་བྱུང་བཅུ་
པའི་ཆུ་སྦྲུལ་ལོར་ངོ་མཚར་བའི་ལྟས་དང་བཅས་འཁྲུངས། མཁའ་
འགྲོས་མཚན་གསོལ་བ་དཔག་བསམ་དབང་པོ་དང༌། ཞབས་དྲུང་
མིའི་དབང་པོས་གསུང་ལས་གྲོང་གསར་དུ་ངེད་ཀྱི་ཟུར་བུ་ཞིག་་་་
བྱུང་བ་སྔ་སོ་ཐམས་ཅད་མཁྱེན་པ་དེ་ཉིད་ཀྱི་བཀའ་ཕེབས་ཐོག་་་
ཏུ་འཁྱོལ་བ་འདྲ་གསུངས། རྗེ་ལྷ་རྩེ་བ་འཕྱོང་རྒྱས་སུ་ཕེབས་
སྐབས་སྐུ་བལྟམས་པའི་ཐད་ཀྱི་བར་སྣང་ལ། དཔལ་ལྡན་ལྷ་མོ་
དུད་སོལ་མའི་ཞལ་གཟིགས་སྐབས། རྒྱལ་བའི་ཐུགས་རྗེ་ལས་
འཁྲུངས་ཐམས་ཅད་མཁྱེན་པ་དཔག་བསམ་དབང་པོའི་སྡེ། །འགྲོ་
མང་དོན་དུ་ཡངས་པའི་ས་འདིར་ལོ་བརྒྱར་འཚོ་གཞེས་འཕྲིན་་་་
ལས་མཛོད། །ཅེས་འཕྲིན་གསོལ་གནང་། དགུང་ལོ་གསུམ་པའི་
ཐོག་རྗེ་སེམས་དཔའ་རྣམ་གཉིས་ཀྱི་དབུས་རྗེ་གོང་མའི་དབུ་ཆེ་་་་
རག་རིམ། རྗེ་དབོན་ཕྱག་མཛོད་སོགས་འབྱོར། མཇལ་མ་ཐག་
ཚང་མར་ཞལ་འཛུམས་འཛུམས་གནང་ནས་ཆོས་རྗེ་ཅོག་གྲྭ་ཡིན་་་
འདུག་གསུང་ངོ་མཁྱེན། འགན་སྦྱར་དཀར་པོ་ཞིག་སྒྲོན་རྩིས་ལ་
འདི་འདྲ་མིན་ཆོས་གོས་གྱོན་དགོས་གསུངས་སྔོན་གནས་རྗེས་་་་
256



དྲན་གྱི་ཚུལ་བསྟན། མཇལ་ཚད་ཐམས་ཅད་མོས་གུས་ཀྱི་བ་སྤུ་
གཡོས། དགུང་ལོ་བཞི་པའི་ཐོག་ཕོ་བྲང་རྩེར་སྤྱན་དྲངས། ཕག་སྡེ་
བ་ཚོས་དུང་འབུད་པས་རྟེན་འབྲེལ་ལེགས། ར་ལུང་ནས་ཞབས་
དྲུང་རིན་པོ་ཆེ་བསྟན་པའི་ཉི་མ་དཔོན་སློབ་ཉུང་བསྡུས་ཕེབས།
དབུ་སྐྲ་གཙུག་ཕུད་བཞེས། མཚན་ངག་དབང་ཕྱོགས་ལས་རྣམ་
རྒྱལ་ཁམས་གསུམ་འབྲུག་གྲགས་དཔལ་བཟང་པོའི་སྡེ་ཞེས་་་་་་་
གསོལ།
དགུང་ལོ་ལྔ་པའི་ཐོག་སྒྲུབ་སྡེ་དོན་འགྲུབ་མཐོང་སྨོན་དུ་རྗེ་་་
སེམས་དཔའ་ཆེན་པོ་སྤྱན་དྲངས། དེར་ཆོས་རྗེ་གཙང་པ་རྒྱ་རས་
ཀྱི་སྐུ་ཚིགས་བདུན་པར་བྱོན་པའི་བཅུ་གཅིག་ཞལ་གྱི་མདུན་དུ་་་
དབུ་སྐྲ་བསིལ་རབ་ཏུ་བྱུང་། ཕེབས་ལམ་དུ་ཕོ་བྲང་གུང་རི་དཀར་
པོར་ཞབས་དྲུང་མིའི་དབང་པོས་སྤྱན་དྲངས། དེར་དུང་མཆོད་
གཅིག་རྡོ་བཅལ་མཐིལ་དུ་འཕང་བས་ཡེ་ཤེས་ཁྱུང་ལྔ་རང་བྱོན་་་
དུ་གསལ། སྟག་ལུང་ཞབས་དྲུང་རིན་པོ་ཆེ་ངག་དབང་རྣམ་རྒྱལ་
གྱིས་ཞབས་བརྟན་གསོལ་འདེབས་དང་འབུལ་རྟེན་རྒྱས་པ་ཕུལ།
བྱ་པ་ཞབས་དྲུང་གོང་མ་ཆོས་ཀྱི་དབང་ཕྱུག་དང་རྗེ་གོང་མའི་་་་
དབུ་ཆེ་རག་རིམ་བཅས་སྤྱན་འདྲེན་བྱུང་བ་ལྟར། བྱར་གསང་
སྔགས་ཆོས་གླིང་དུ་ཕེབས་ནས་གཟིམ་ཆུང་ཕེབས་མ་ཐག །དབང་
རྫས་རེ་རེ་བཞིན་ཕྱག་ཏུ་བཞེས་ལུགས་སོགས་རྗེ་གོང་མ་ཇི་ལྟ་བ་་
གནང་བས་དེར་ཡོད་ཞབས་འབྲིང་པ་རྣམས་དད་པའི་ཤུགས་་་་
257



ཀྱིས་མཆི་མ་རང་དབང་མེད་པར་ཤོར། བྱམས་ཆེན་དུ་ཕེབས།
དེར་ཚད་མ་གཙོ་བོ་གྱུར་པའི་གསན་སྦྱོང་གནང༌། རྡོ་རྗེ་གླིང་དུ་
དཀྱིལ་འཁོར་གྱི་ཐིག་གདབ་པའི་སྟེང་དུ་ཕེབས་པ་ལ་རིན་པོ་ཆེ་་་
འཇམ་དཔལ་གྲགས་པས་དེ་འདྲ་མ་གནང་འགོམ་ཡུག་ཡོང་ཞུས་་
པས། སྐུ་གཞོན་ནུར་གྱུར་པ་དེས། དཀྱིལ་འཁོར་གྱི་གཙོ་བོ་བླ་མ་
ཡིན་མོད་གསུངས། ཆོས་ཐམས་ཅད་ཀྱི་དོན་རང་ཤུགས་སུ་མཁྱེན་
པ་ལ་འགྲན་ཟླ་མེད་པས། དགེ་བཤེས་ཆེན་པོར་རློམ་པ་དག་ཟིལ་
གྱིས་མནན། །
དགུང་ལོ་བཅུ་གཅིག་པར་ལོ་ཙཱ་བ་རྒྱ་སྟོན་དབང་ཕྱུག་རྒྱལ་་་
པོར་སྒྲ་སྙན་ངག་སོགས་ཐུན་མོང་རིག་གནས་ཕལ་ཆེར་གསན།
ཕོ་བྲང་གཡུ་མཚོར་སྤྲུལ་པའི་ལྷ་ཞལ་དངོས་སུ་གཟིགས། དེ་ནས་
དབུས་ཕེབས་གནང༌། རྗེ་ལྷ་རྩེ་བ་ཆེན་པོའི་དམན་ས་བཟུང་ནས་
ཆོས་མཎྜལ་གྱི་ཚུལ་དུ་ཕུལ། ཟླ་ཚེས་དགེ་བར། དགེ་བསྙེན་དང་།
དགེ་ཚུལ། བྱང་ཆུབ་མཆོག་ཏུ་ཐུགས་བསྐྱེད་པའི་ཆོ་ག་ལུགས་
གཉིས་སོགས་བཞེས། གྲུབ་རྒྱལ་ལུགས་ཀྱི་ཚེ་དབང་དང་། ཡེ་ཤེས་
མགོན་པོ་ཕྱག་བཞི་པ། དཔལ་ལྡན་ལྷ་མོ་དུད་སོལ་མའི་རྗེས་
གནང། འབྲུག་ལུགས་ཀྱིས་གཙོས་པའི་དབང་ལུང་མན་ངག་
ཐམས་ཅད་བུམ་པ་གང་བྱོས་ཚུལ་དུ་རྫོགས་པར་གནང་། སྡེ་སྲིད་
ཕག་གྲུའི་དཔོན་རིགས་དང་ཆོས་སྡེ་ཁག་ནས་གུས་པས་སྲི་ཞུ་་་་་་
མཛད། ལྷ་སར་ཇོ་ཤཱཀ་རྣམ་གཉིས་ཀྱིས་གཙོས་རྟེན་མཆོག་རྣམས་
258



ལ་ཞལ་གསེར་སྙན་དར་མར་མེ་མཆོད་སྤྲིན་རྒྱ་ཆེར་ཕུལ་ནས་་་་་་
སྨོན་ལམ་མཚམས་སྦྱོར་གནང་། །
དེ་ནས་གངས་དཀར་དུ་བཏེག །རྗེ་ལྷ་རྩེ་བ་ཆེན་པོ་ལས་
བཀའ་འགྱུར་ལྗགས་ལུང་སོགས་ཞུས། ར་ལུང་དུ་ཕེབས་། ཞབས་
དྲུང་རིན་པོ་ཆེ་བསྟན་པའི་ཉི་མས་བཀུར་བསྟི་དང་རི་མོར་་་་་་་་
མཛད། སྐུ་འབག་རིན་པོ་ཆེར་མཆོད་སྤྲིན་རྒྱས་འབུལ་ཞུས། རྒྱལ་
བྱེད་ཚལ་དུ་ཕེབས། རྗེ་འགྲོ་བའི་མགོན་པོའི་( རྒྱ་རས་སྐུ་
འབག) སྙན་ནས་རིང་བསྲེལ་ཆེ་བ་ཞིག་ཕྱག་ཏུ་ཕེབས། རྗེ་བཙུན་
ཏཱ་ར་ནཱ་ཐ་དང་ཐུགས་འབྲེལ་ཆེ། གཉལ་རྡོ་རྗེ་གདན་དུ་རྗེ་སེམས་
དཔའ་རྣམ་གཉིས་མཁན་སློབ་གནང་སྟེ་བསྙེན་པར་རྫོགས། ལྷག་
པའི་བསླབ་པ་ཚུལ་ཁྲིམས་གྱི་ཕུང་པོ་ཡོངས་སུ་དག་པས་ཕེབས་་་
བཞུགས་ཀྱི་ཕྱོགས་ཐམས་ཅད་དྲི་བསུང་གིས་ཁྱབ། བྲིས་འབུར་གྱི་
ཕྱག་བཟོ་དང་རྗེ་བཞད་པ་རྡོ་རྗེའི་སྐུ་བརྙན་ལ་དབུ་སྐྲ་འཛུགས་་་
པ་གནང་བས་ལེགས་པར་འཁྲུངས་པ་སོགས་བྱིན་རླབས་ཤིན་ཏུ་་
ཆེ། རྒྱལ་དབང་ཀརྨ་པ་ཆོས་དབྱིངས་རྡོ་རྗེས་ཀྱང་ཞལ་མཇལ་
བར་ཕེབས། རིག་འཛིན་འཇའ་ཚོན་སྙིང་པོ་ལས་གཏེར་གསར་གྱི་
ཆོས་སྐོར་ཡོངས་རྫོགས་གསན། རྗེ་སེམས་དཔའ་ཆེན་པོ་རྣམ་
གཉིས་ཀྱིས་གསོལ་བ་བཏབ་པ་བཞིན་ཆོས་འཁོར་རྒྱ་ཆེན་རིམ་་་་
གྱིས་བསྐོར། བོད་དང་སོག་པོའི་བར་འདུན་འཆིང་མཛད་དེ་སྐྱེ་
བོ་མང་པོ་དམག་འཁྲུག་གི་འཇིགས་པ་ལས་བསྐྱབས། ཞ་ལུར་རི་
259



སྦུག་གི་བྱང་གླིང་པ་དང༌། རྡོ་རྗེ་གདན་གྱི་གྲུབ་དབང་རིན་པོ་ཆེ་
བདེ་ཆོས་ཡང་འཛིན་སོགས་ཐུགས་སྲས་སློབ་བུ་མང་དུ་བྱོན། ཚེ་
བདག་དུས་གཏོར་གྱི་ཚོགས་དབུར་ཕེབས། གདུལ་བྱ་ཐ་མ་རྣམས་
ལ་སློབ་སྟོན་ཞིབ་རྒྱས་བསྩལ་བ་དང་། ཁྱད་པར་དུ་ལྷ་རིགས་བཀྲ་
ཤིས་གྲགས་པའི་དབང་ཕྱུག་དང༌། དཔོན་ས་ཡིད་ལྷ་གཉིས་ལ་
རྣམ་རོལ་ཕྱི་མའི་རྟེན་འབྱུང་གི་དགོངས་པ་ཟབ་མོ་གཏད་པའི་་་་
བྱིན་རླབས་བསྩལ་བ་སོགས་གནང་། དགེ་བཅུ་གྲྭ་ཚང་གི་གཙུག་
ལག་ཁང་གསར་བཞེངས། རྟེན་དང་བརྟེན་པར་བཅས་ལ་དཔལ་
འཁོར་ལོ་སྡོམ་པའི་དཀྱིལ་འཁོར་ལ་རྟེན་ནས་རབ་གནས་རྒྱུས་་་་
པར་གནང༌། བཀའ་ལས། ཕྱག་མཛོད་རྒྱལ་པོ་ལྷ་བཙུན་འདི་ལ་
ཐུགས་སུན་པོ་རང་ཞིག་ཡོང་བར་འདུག་གསུངས་ནས་སྐུ་དྲུང་དུ་
འཇོག་པ་གནང་། ལུགས་གཉིས་ཀྱི་རྣམ་བཞག །བསྟན་སྡེའི་
འཛིན་སྐྱོང་ལ་ཕན་འདོགས་ཀྱི་ཞལ་ཆེམས་གདམས། །
དགུང་ལོ་རེ་གཅིག་པ་རབ་བྱུང་བཅུ་གཅིག་པའི་ཆུ་སྦྲུལ་་་་་་
ལོའི་ས་ག་ཅན་གྱི་ཚེས་བཅུ་དགུའི་ཉི་མ་ནུབ་རིར་གཞོལ་བ་ཙམ་
གྱི་དུས་ན་གཟུགས་སྐུའི་བཀོད་པ་ཆོས་དབྱིངས་མཁའ་ཀློང་དུ་་་་
བསྡུ་བའི་ཚུལ་བསྟན། སྐུ་གདུང་རིན་པོ་ཆེ་བྱམས་ཆེན་ཆོས་གླིང་
དུ་གདན་དྲངས། དཀྱིལ་འཁོར་གྱི་བདག་ཉིད་དུ་བཞུགས་སུ་
གསོལ། རྗེས་སུ་བསྲེགས་དྲུག་གི་མཆོད་པ་བསྙེན་པའི་ཚེ་འཇའ་
འོད་ཀྱི་གུར་དང་མེ་ཏོག་གི་ཆར་སོགས་ངོ་མཚར་བའི་མཚན་མ་་་
260



བསམ་གྱིས་མི་ཁྱབ་བོ། །
རྒྱལ་དབང་འབྲུག་པ་སྐུ་འཕྲེང་དྲུག་པ་རྒྱལ་
དབང་མི་ཕམ་དབང་པོའི་རྣམ་ཐར།
རྒྱལ་དབང་འབྲུག་ཆེན་སྐུ་ཕྲེང་དྲུག་པ། མི་ཕམ་དབང་པོ་ནི་
སྔར་ཐམས་ཅད་མཁྱེན་པ་པདྨ་དཀར་པོས་མཁར་ཆུར་མི་་་་་་་་་
འཁྲུགས་པའི་སྐུ་ཞིག་བཞེངས་པའི་ཚེ། མ་འོངས་པ་ན་ཞིང་
འདིར་སྐྱེ་བའི་རྟེན་འབྲེལ་ཡོད་ཅེས་ལུང་བསྟན་པའི་གནས་དེ་་་་
ཉིད་དེ། ལྷོ་བྲག་ཤར་ནུབ་གཉིས་ཀྱི་ཆུ་ཀླུང་འབབ་པའི་འགྲམ། ལྷོ་
ནི་མཁར་ཆུའམ་དེ་ཝའི་ཀོ་ཊའི་ཞོལ་མཁོ་མཐིང་ལྷ་ཁང་གི་་་་་་་་
གཞིས་ཀ་ལྷུན་འགྲུབ་བདེ་ཡངས་སུ། ཡབ་ལྷ་རིགས་བཀྲ་ཤིས་
གྲགས་པའི་དབང་ཕྱུག་དང་། ཡུམ་གཏེར་སྟོན་པདྨ་གླིང་པའི་
དབོན་རིགས་རིན་པོ་ཆེ་སངས་རྒྱས་བསྟན་འཛིན་གྱི་སྲས་མོ་་་་་་
རིགས་ལྡན་དབང་མོ་ཡིད་ལྷ་གཉིས་ཀྱི་སྲས་སུ་རབ་བྱུང་བཅུ་་་་་
གཅིག་པའི་ཆུ་རྟ་ལོའི་ཟླ་བ་བཅུ་གཉིས་པའི་ཚེས་བཅོ་ལྔའི་ཉིན་་་
སྐུ་བལྟམས། ངོ་མཚར་ཅན་གྱི་སྤྲུལ་པའི་སྐུ་དེ་ཉིད་ལོ་གསུམ་ལོན་
པ་ན། རྟ་ཁྱུང་འདྲ་ལ་སྒ་གཏོད། ང་བྱམས་ཆེན་ཆོས་གླིང་དུ་འགྲོ་
རྒྱུ་ཡིན་གསུངས། ཕྱག་མཛུབ་ཤངས་ལ་གཏད་ནས། ནཱ་རོ་པཎ་
ཆེན་བྱས་ཀྱང་ང་རང་ཡིན། །པདྨ་དཀར་པོ་བྱས་ཀྱང་ང་རང་ཡིན།
261



དཔག་བསམ་དབང་པོ་བྱས་ཀྱང་ང་རང་ཡིན། །ཅེས་གསུངས་པ་
སོགས་གོང་མའི་མཛད་པ་ཐུགས་ལ་གསལ་བའི་གསུང་མང་པོ་་་་
ཕེབས་པས་ཐམས་ཅད་ཡིད་ཆེས་དད་པའི་གནས་སུ་བཀོད། །
གཞན་ཡང་སྟག་ཚང་རས་པ་དང་། བདེ་ཆོས་ཡོངས་འཛིན་
མཆོག་དང༌། སྡིང་ཆེ་མཆོག་སྤྲུལ་སོགས་སྐྱེས་ཆེན་དམ་པ་མང་
པོས་འཁྲུལ་བྲལ་གྱི་ཡང་སྲིད་ངོས་གཟིགས་བྱུང་བར་མ་ཟད།
རྒྱལ་མཆོག་ལྔ་པ་ཆེན་པོས་ཀྱང་དེ་བཞིན་ངེས་གསལ་མནལ་ལམ་
དུ་བྱུང་ཚུལ་གྱི་ལོ་རྒྱུས་དང་བཅས། ས་སྐྱོང་མི་དབང་བསོད་
ནམས་རབ་བརྟན་གྱིས་བཀའ་ཤོག་གསལ་བསྒྲགས་ཡོད་པར་་་་་
བརྟེན་ལྷ་མི་ཐམས་ཅད་ཡིད་ཆེས་ལྡན། དེ་ནས་རིན་པོ་ཆེ་ངག་
དབང་འབྲུག་རྒྱལ་གྱིས་མཁར་རྩེའི་གཟིམ་སྤྱིལ་དག་པ་རབ་་་་་་
འབྱམས་སུ་གདན་དྲངས། སྤྱི་སྒེར་ཐམས་ཅད་ཀྱིས་འབུལ་ཞབས་
ལེགས་པར་བསྒྲུབས། སྐུ་ན་ཆུང་ཡང་རང་སྣང་དབང་དུ་འདུས་
པས་གཞན་སྣང་ཟིལ་གྱིས་གནོན་པའི་བརྟུལ་ཞུགས་འགྲན་ཟླ་་་་་་
མེད་པར་གྱུར། རིང་པོར་མ་ལོན་པར་དབུས་ཕྱོགས་སུ་ཆིབས་ཀྱི་
ཁ་ལོ་བསྒྱུར། བདེ་ཆེན་ཆོས་འཁོར་དུ་ཕེབས་ནས་བཀྲ་ཤིས་རྟེན་
འབྱུང་གི་སྒོ་འཕར་ཡངས་པའི་ངོས་ནས་བོད་ཡུལ་དབུས་སུ་་་་་་
ཕེབས། མཐོང་ཐོས་དྲན་རེག་ཙམ་གྱིས་ཀྱང་མངོན་མཐོ་ངེས་
ལེགས་སུ་འགྱུར་བའི་བྱིན་རླབས་ཀྱི་ཚན་ཁ་ཆེ་བའི། དགའ་བཞི་
འཕྲུལ་སྣང་གི་གཙུག་ལག་ཁང་ཆེན་པོར་སྟོན་པ་དངོས་དང་་་་་་
262



དབྱེར་མེད་པའི་ཇོ་བོ་རིན་པོཆེའི་དྲུང་དུ། ༧གོང་ས་ཐམས་ཅད་
མཁྱེན་པ་ཆེན་པོས་དབུ་སྐྲ་གཙུག་ཕུད་བཞེས། མཚན་བློ་བཟང་
མི་ཕམ་དབང་པོ་ངེས་དོན་གྲུབ་པའི་ཤིང་རྟ་བཀའ་བརྒྱུད་རྒྱ་་་་་
མཚོའི་སྡེ་ཞེས་གསོལ། ལེགས་པར་གསུངས་པ་དམ་ཆོས་འདུལ་བ་
ལ་རབ་ཏུ་བྱུང་ནས་ན་བཟའ་ངུར་སྨྲིག་གི་རྒྱལ་མཚན་གསོལ། དེ་
མ་ཐག་དཀྱིལ་སྡིང་གི་བཞུགས་གྲལ་དགའ་སྟོན་ཐོག ། ༧གོང་ས་
མཆོག་ནས་རྒྱལ་ཡུམ་གོས་དཀར་མོ་ཚེ་དང་ཡེ་ཤེས་མཆོག་སྩོལ་་་
གྲུབ་རྒྱལ་ལུགས་ཀྱི་ཚེ་རྟ་ཟུང་འབྲེལ་དང་། མགོན་པོ་ཕྱག་དྲུག་
པའི་རྗེས་གནང་སོགས་ལེགས་པར་བསྩལ་བ་དང་། དེ་རྗེས་བླ་
ཆེན་གྱི་བདག་རྐྱེན་ལ་དགོངས་པའི་གན་གོས་ཁྱད་མཚར་གྱི་སྐུ་་་
བེར་དང་། གན་དཀར་སོགས་ཞལ་དཀར། རིན་པོ་ཆེ་ལས་གྲུབ་
པའི་སྐུའི་ཉེར་སྤྱད། ཡོལ་བ་བླ་བྲེ། གོས་ཕྱི་ནང་། ཆིབས་རྟ་དྲེལ་
སོགས་རྒྱ་བོད་ཧོར་གསུམ་གྱི་དཀོར་ནོར་ཚན་གྲངས་སུ་སྤེལ་བ་་་་
དང་། འབྲུག་ར་ལུང་སོགས་དབུས་གཙང་གི་གདན་ས་མ་ལག་
དང་བཅས་པ། སྦྱོར་ཕྱག་དང་བཅས་ལུགས་ཟུང་གི་སྒོ་ནས་
གཟེངས་སུ་བསྟོད། ལྷག་པར་༧གོང་ས་ཆེན་པོའི་བསླབ་དོན་ལ།
ཐམས་ཅད་མ ཁྱེན་པ་བསོད་ནམས་རྒྱ་མཚོ་དང་མི་ཕམ་པདྨ་་་་་་
དཀར་པོ་ཐུགས་ཡིད་གཅིག་འདྲེས་ལྟ་བུ་བྱུང་འདུག་པའི་ཐོག །
རྗེ་དཔག་བསམ་དབང་པོ་འཕྱོང་རྒྱས་སུ་འཁྲུངས། ད་ལམ་སྤྲུལ་
པའི་སྐུའི་དབུ་འདོན་ཚང་མ་གཞུང་ས་མཆོག་ནས་གནང་བ་ཡིན་
263



པས། གཞུང་བསྟན་གྱི་ལ་རྒྱུར་ཐུགས་བསམ་རྣམ་དག་མཛད་
དགོས་ལུགས་སོགས་ཕེབས་ཤིང་། བླ་ཆེན་གྱི་མཛད་པ་དང་ཕྲིན་
ལས་ཡངས་པར་སྐྱོང་བའི་འཇའ་ས་དང་གཏན་ཚིག་བཅས་་་་་་་་
བསྩལ།
དེ་ནས་གཡུ་རུའི་ཕྱོགས་ལ་ཆིབས་གཏེགས། སྡིང་ཆེ་དང་
བདེ་ཆེན་ཆོས་འཁོར། ཕོ་བྲང་ཆེན་པོ་སྣེ་གདོང་རྩེ། བྱ་པ་ཁྲི་
དཔོན་དང་། བཀྲ་ཤིས་མཐོང་སྨོན་སོགས་སུ་ཕེབས་ཏེ་རིམ་གྱིས་
གདན་ས་ཆེན་པོ་བྱམས་པ་ཆོས་གླིང་དུ་ཕེབས། རྗེ་གོང་མའི་
གཟིམ་སྤྱིལ་དུ་ཐུགས་བག་ཕེབས། དེར་བཞུགས་ཀྱི་བླ་གཉེར་དགེ་
སློང་རྣམས་ལ་གོང་མའི་སྐུའི་སྤྱོད་ཆས་དང༌། རྟེན་གསུམ་འཚོལ་
མཛད་ནས་སྔོན་གནས་རྗེས་གཟིགས་ཀྱིས་རྒྱལ་དབང་དཔག་་་་་་
བསམ་དབང་པོའི་ཐུགས་དམ་རྟེན་ལས་མགོན་གྱི་སྐུ་བསིལ་བ་་་་
ཚལ་གྱི་རྡོ་ནག་ལས་གྲུབ་པ་འདོན་པ་གནང༌། འབྲུག་སེ་བ་བྱང་
ཆུབ་གླིང་དུ་ཕེབས( གནམ་འབྲུག་）། མཆོད་སྤྲིན་རྒྱས་པ་གནང༌།
དེ་ནས་མཁར་ཆུར་རིན་པོ་ཆེ་ངག་དབང་འབྲུག་རྒྱལ་གྱིས་གདན་
ཞུས་བཞིན་བྱ་ཡུལ་དུ་ཕེབས། ལྷོ་བརྒྱུད་ཀྱི་འགྲོ་བ་རྣམས་ལ་ཞལ་
མཇལ་གསུང་ཐོས་གནང་ནས་འབྲེལ་ཚད་དོན་ལྡན་མཛད་དེ་་་་
དབུས་ཕྱོགས་སུ་ཆིབས་ཁ་བསྒྱུར། བདེ་ཆེན་ཆོས་འཁོར་གྱི་ཡང་
སྤྲུལ་རིན་པོ་ཆེ་ལ་འབྲུག་ལུགས་ཀྱི་དབང་ཁྲིད་འགྲོ་གང་ཆེ་ཕུལ།
དབུས་ཕྱོགས་སུ་ཕེབས། ༧གོང་ས་སྐྱབས་མགོན་མཆོག་གིས་
264



མཁན་པོ་གནང་ནས་སྔོན་རྗེས་སུ་དགེ་ཚུལ་དང༌། བསྙེན་རྫོགས་
བསྒྲུབས་པ་དང་། དེ་མིན་དབང་དང་ཆོས་ཁྲིད་རྒྱ་ཆེར་གསན།
སྨོན་ལམ་ཆེན་པོའི་གྲྭ་སྐོར་གྱི་དམ་བཅའ་འཇོག་གནང་མཛད་་་་
སྐབས་དགེ་འདུན་འདུས་ཚོགས་ཤིན་ཏུ་ཆེ། དགེ་བཤེས་ལུང་
རིགས་སྨྲ་བ་ལ་ཐོགས་པ་མེད་པ་རྣམས་ཀྱིས་འབྲུག་པ་ཐམས་་་་་་
ཅད་མཁྱེན་པས་ཐམས་ཅད་མཁྱེན་སོང་ངམ་ཞེས་པ་སོགས་ཧཱུྃ་་་་
རུབ་ཕཊ ་རུབ་བྱས་རུང༌། མཁས་པ་མཁས་པའི་ནང་ན་མཛེས་
པར་བྱུང་སོང་ཞེས་སྙན་པའི་གྲགས་པ་ཕྱོགས་ཐམས་ཅད་དུ་ཁྱབ་
པར་གྱུར། བསྟན་འཛིན་ད་ལས་ཁང་རྒྱལ་སར་ཕེབས་པའི་ཁྲི་
འདོན་ལེགས་འབུལ་དང་། སྡེ་སྲིད་སངས་རྒྱས་རྒྱ་མཚོ་སྡེ་སྲིད་ཁྲི་
འདོན་གནང་བར་ལེགས་འབུལ་བ་བཏང་། །
ཆུ་ཕག་ལོར་གོང་མ་ཆེན་པོའི་བཀའ་བཞིན་མངའ་རིས་་་་་་
ཕྱོགས་སུ་ཕྱག་བཏེགས། དགའ་ལྡན་ཕྱོགས་དང་མངའ་རིས་
ཕྱོགས་ཀྱི་དམག་ཆིངས་ལེགས་པར་གནང་བས་བོད་ཁམས་་་་་་་་
ཡོངས་ལ་སྨན་པ་རླབས་ཆེ་བ་བྱུང་། ས་སྐྱ་གོང་མ་ཞབས་དྲུང་
རིན་པོ་ཆེ་ནས་ལྷ་མོ་དུད་སོལ་མའི་ཆོས་སྐོར་ཡོངས་རྫོགས་་་་་་་
གསན་ཐུགས་ཡིད་གཅིག་འདྲེས་སུ་གྱུར། དགུང་གྲངས་ལྔ་བཅུར་
ཕེབས་སྐབས་བཀའ་བརྒྱུད་བླ་མ་གོང་མའི་བླ་བརྒྱུད་ཀྱི་ཞལ་ཐང་
འགྲན་མེད་རྗེ་རང་ཉིད་ཀྱི་སོར་མོའི་རྩལ་ལས་བསྐྲུན།
ཤིང་སྤྲེལ་ལོར་རྣམ་རྒྱལ་ལྷུན་རྩེར་རྒྱལ་བ་ཚངས་དབྱངས་རྒྱ་
265



མཚོ་ཆིབས་བསྒྱུར་གནང་སྐབས་སྡེ་དཔོན་དགོན་ཁག་འབྱོར་་་་་་
ལྡན་ཁྱིམ་བདག་ཕལ་ཆེར་གྱིས་འབུལ་བ་སྟོན་མོ་སོགས་ཀྱི་དོན་
དུ་ཤ་ཆང་ལོང་སྤྱོད་ཀྱི་གྲྭ་སྒྲིག་ལ་གཡག་ལུག་ནམ་མཁའི་སྐར་་་་་
ཚོགས་ཙམ་གསོད་གྲུབ་ལ། ངེད་རྒྱལ་བ་ལྔ་པའི་ཞལ་སྔ་ནས་དགེ་
སློང་གི་བསླབ་སྡོམ་ཞུས་གཤིས་བསམ་བཞིན་གཞན་སྲོག་ལ་རྒོལ་་
བ་མི་རུང་བས་དོན་འདི་སྐུ་ཞབས་ལ་གསེད་དཀྲོལ་ཞུས་གསུངས།
དེ་བཞིན་སེམས་ཅན་གཅིག་ཙམ་ལ་ཡང་གནོད་པ་མེད་པར་་་་་
དགྱེས་བསྐྱེད་དགའ་སྟོན་དཀར་སྤྲོ་ཁོ་ནས་གཟབ་བཤམས་པར་་་
གནང་། །
མདོར་ན་གདུལ་བྱ་ལས་ཅན་ཇི་སྙེད་ལ་ཆོས་དྲུག་ལ་སོགས་་་
པ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་བསྐོར་བ་དང༌། གང་
ཟག་རང་གི་བློ་རིག་དང་བསྟུན་ནས་རྗེས་སུ་འཛིན་པ། དད་པའི་
སྦྱིན་བདག་སོགས་འགྲོ་བ་རྣམས་འབྲེལ་ཚད་དོན་ལྡན་དུ་མཛད་་
ནས། དགུང་ལོ་བདུན་ཅུ་དོན་གསུམ་རབ་བྱུང་བཅུ་གཉིས་པའི་
མེ་ལུག་ལོར་གཟུགས་སྐུ་ཡིད་བཞིན་ནོར་བུ་ཆོས་དབྱིངས་སུ་་་་་་
གཤེགས་ཚུལ་བསྟན་ནས་ངོ་མཚར་བའི་རྣམ་གྲངས་ནི་བསམ་་་་་
གྱིས་མི་ཁྱབ་པོ། །
266



རྒྱལ་དབང་འབྲུག་པ་སྐུ་འཕྲེང་བདུན་པ་བཀའ་
བརྒྱུད་འཕྲིན་ལས་ཤིང་རྟའི་རྣམ་ཐར།
རྒྱལ་དབང་འབྲུག་ཆེན་སྐུ་འཕྲེང་བདུན་པ་བཀའ་བརྒྱུད་་་་་
འཕྲིན་ལས་ཤིང་རྟ་དམ་པ་འདི་ནི། རབ་བྱུང་བཅུ་གཉིས་པའི་ཆུ་
ཕོ་ཁྱི་ལོར་སྐུ་འཁྲུངས། རྗེ་བཙུན་འགྲོ་བའི་མགོན་པོ་བཀའ་
བརྒྱུད་འཕྲིན་ལས་ཤིང་རྟའི་སྡེ་ཞེས་གྲགས། རིག་འཛིན་ཚེ་དབང་
ནོར་བུ། ཉུང་ཁ་ཅུག་རི་འོད་གསལ་གླིང་དུ་བཞུགས་སྐབས་
འབྲུག་ཆེན་མཇལ་བར་ཕེབས་ནས་ཞལ་འཛོམས་པ་དང༌། བཀའ་
གཏེར་གྱི་ཟབ་ཆོས་མང་དུ་འབུལ་བ་དང་། འབྲུག་ཆེན་གྱིས་
བསྐུལ་བ་ཞུས་ནས་བཀའ་རྩོམ་ཁག་མང་པོ་གསུངས། རིག་འཛིན་
ཆེན་པོ་མངའ་རིས་གུང་སྐུ་ཞབས་ནས་གདན་འདྲེན་ཞུས་པར་་་་་
ཕེབས་སྐབས། རྗེ་འབྲུག་ཆེན་འདི་ཉིད་ཀྱང་ཆིབས་བཏེགས།
དབང་ཁྲིད་ལྷག་མ་རྣམས་ཞུས་ནས་རིག་འཛིན་ཆེན་པོས་ནོར་་་་་
བདག་པོའི་ལག་ཏུ་གཏད་པའི་ཐུགས་ཚིམ་གྱི་དགྱེས་ཚོར་ཆེར་་་་་
མཛད། དེ་སྐབས་སུ་ཞྭ་དམར་པ་སོགས་ཀྱི་མཛད་ཕྱོགས་ཀྱིས་
བཀའ་བརྒྱུད་བསྟན་པ་ཉག་ཕྲ་མོ་བྱེད་སྐབས་ཀྱང་རྗེ་ཡབ་སྲས་་་
ལྷན་རྒྱས་ཀྱིས་བསྟན་རིམ་ལ་ཆེད་དམིགས་གཏེར་ཆེན་སྟོང་ཁ་་་་
བརྡལ་བ་བ སྒྲུབ་པ་སོགས་ཐབས་མཁས་ཀྱི་ཐུགས་རྗེར་བརྟེན།
267



རང་བསྟན་ལ་སྨན་པའི་མཛད་བཟང་རྒྱུན་མར་གནང་ནས་་་་་་་་
བཀའ་བསྟན་གྱི་སྲོག་བཟུང༌། རིག་འཛིན་ཆེན་པོ་འབྲུག་སེ་བ་
བྱང་ཆུབ་གླིང་དུ་སྤྱན་དྲངས་ནས་སྐུ་ཚེའི་སྐག་ཟློག་ཏུ་ཚེ་དབང་་་
སོགས་རྒྱས་པར་གནང་ནས་བལ་ཡུལ་དུ་ལྷན་ཕེབས་གནང༌། ཁ་
རག་དགོན་དང་། ཏཱ་ར་ནཱ་ཐ་སྐུ་བལྟམས་པའི་གནས་འབྲས་ཕུར་
ཕེབས། དེར་རྗེ་འབྲུག་ཆེན་ནས་གསོལ་བ་བཏབ་སྟེ་དྲག་པོ་ཀཱི་ལ་
ཡའི་གཏོར་དབང་གནང་། མངའ་རིས་ལ་དྭགས་སུ་ཕེབས་ནས་
རིག་འཛིན་ཆེན་པོའི་བཀའ་བཞིན་གར་ཤ་འཕགས་པ་འགྲོ་བ་་་་
དྲུག་སྒྲོལ་གྱི་སྐུ་བརྙན་གྱི་དབུ་ཐོག་ཏུ་གསེར་ཟངས་ཀྱི་དབུ་་་་་་་
གདུགས་རིན་པོ་ཆེའི་ཕྲ་ཚོམ་ཅན་དང༌། ཁ་ཆེའི་མཆོད་རྟེན་ཀ་ཎ་
ཀའི་དྲུང་དུ་མཆོད་སྤྲིན་གཟབ་རྒྱས་དང་ཐུགས་སྨོན་རྒྱ་ཆེན་་
གནང་། དེ་ནས་རིག་འཛིན་ཆེན་པོ་བལ་ཡུལ་དུ་ཕེབས། མཆོད་
རྟེན་ཆེན་པོ་བྱ་རུང་ཁ་ཤོར་གྱི་ཉམས ་ག སོའི་དབུ་འཛུགས།
འབྲུག་ཆེན་རིམ་གྱིས་དབུས་ཕྱོགས་སུ་ཆིབས་བཏེགས། དེ་སྐབས་
སུ་རྡོ་རིང་པཎྜི་ཏས་སྲིད་སྐྱོང་མཛད་སྐབས། རིག་འཛིན་ཆེན་པོ་
ཚེ་དབང་ནོར་བུ་ལ་མ་ཉེས་ཁ་ཡོག་འགའ་ཞིག་ཕོག་རྐྱེན་གྱིས་་་་་
གཞུང་ལ་ལབ་གླེང་མང་ཙམ་བྱུང་རྐྱེན། ཐུགས་བློའི་མ་བཟོད་
ནས་ལྷ་ལྡན་དུ་ཆེད་ཕེབས་ཀྱིས་གཡུ་ཐོག་ཏུ་རྡོ་རིང་སྲིད་སྐྱོང་་་
དང་མཇལ་ནས། གང་ཅིའི་གསུང་མོལ་ཞིབ་པར་གནང་ནས་
བསྟན་པ་སྤྱི་ལ་ཕན་པའི་གསོལ་འོས་ཇི་སྙེད་ཡི་གེའི་ལམ་དུ་་་་་་
268



བཀོད་དེ་འབུལ་ལམ་ཞུས་པས། བཀའ་རྙིང་གི་བསྟན་པར་ཕན་
ཆེར་སོང་རུང་། དོན་དེ་ནང་གཙང་བ་རེ་གཉིས་ཀྱིས་མ་གཏོགས་
ཤེས་པ་མ་བྱུང༌། དེ་དུས་རྩ་བའི་བླ་མ་དང་བསྟན་པ་སྤྱི་ལ་ཕན་
པར་བསམ་ནས་སྒྲོལ་མའི་སྐུ་དང་གསེར་ཞོ་སོ་བདུན་གྱིས་གཙོས་
དངོས་པོ་ཕོན་ཆེན་པོ་གཏང་རག་ཏུ་ཕུལ། །
དེ་ནས་ཤིང་ཕག་ལོར་འབྲུག་ཆེན་ཉིད་རྗེ་བླ་མ་རིག་འཛིན་་་་
ཆེན་པོ་དྲན་པའི་གདུང་བ་དྲག་པོའི་བསྐུལ་སྟེ་རིང་སྟབས་སུ་་་་་
བལ་ཡུལ་ཐེལ་དུ་ཕེབས། འདི་ལ་རིག་འཛིན་ཆེན་པོའི་རྣམ་ཐར་
ལས་ཀྱང་སྐབས་འདིར་འཕགས་ཡུལ་གྲུབ་པའི་གཙུག་རྒྱན་
གངས་རིའི་ལྗོངས་འདིར་བསམ་བཞིན་སྒྱུ་མ་ཆེན་པོར་རྣམ་པར་་
རོལ་པ་རྗེ་བཙུན་ཐམས་ཅད་མཁྱེན་གཟིགས་བཀའ་བརྒྱུད་་་་་་་
འཕྲིན་ལས་ཤིང་རྟའི་ཞབས་ཀྱང་བལ་ཡུལ་གྱི་གནས་གཟིགས་་་་་
དང་རྗེ་ལས་ཟབ་ཆོས་ཀྱི་འཕྲོས་རྣམས་གསན་པའི་ཆེད་དུ་ཕེབས་
ཅེས་གསུངས་འདུག །དེ་སྐབས་ཡུམ་བུའི་རྒྱལ་བློན་རྣམས་ཀྱིས་
བསུ་བའི་བཀོད་པ་རྒྱ་ཆེན་པོ་དང༌། རྗེ་བླ་མ་ཉིད་ཀྱིས་ཀྱང་བཀྲ་
ཤིས་པའི་ཁ་བཏགས་ཟབ་གོས་ཁ་དོག་སྣ་ལྔ་པ་ཡུག་རིང་བཅས་་་
བསྣམས་ཏེ། རྒྱང་རིང་དུ་བསུ་བར་ཕེབས་པའི་བཀའ་དྲིན་
བསྐྱངས། ཀི་ཌོའི་གཙུག་ལག་ཁང་དུ་ཡབ་སྲས་ཞལ་འཛོམས་ལྷན་
རྒྱས་ཡུན་རིང་བཞུགས། མཆོད་རྟེན་རྣམ་གཉིས་ལ་མཆོད་སྤྲིན་
མར་མེ་སོགས་བསམ་ལས་འདས་པ་ཕུལ་ནས་ཐུགས་སྨོན་མཛད།
269



ཡུམ་བུའི་རྒྱ ལ་པོས་ཞུས་པའི་ཞོར་དུ་ཆོས་འཕྲོས་རྣམས་ཞུས།
ཐུགས་དམ་རྟེན་ཐུབ་པ་ཡུམ་མཁྱུད་ཀྱི་ཞལ་ཐང་ལ་རྒྱབ་བྱང་་་་་
སྨོན་ཚིག་ཕྱག་བྲིས་དང་རབ་གནས་ཞུས། རྗེ་བླ་མ་རིག་འཛིན་
ཆེན་པོ་དང་ལྷན་དུ་བོད་ཕྱོགས་སུ་ཆིབས་བཏེགས་ཁར། བལ་
རྒྱལ་མཆོག་དང་བལ་པོ་སངས་རྒྱས་པའི་གྲུབ་མཐའ་འཛིན་པ་་་་་
ཐམས་ཅད་དང་ཀུན་མཁྱེན་སི་ཏུ་པཎ་ཆེན་སོགས་ལ་རྗེ་བླ་མས་་་
ཕྱི་མཐའ་གཟིགས་པའི་ལུང་བསྟན་འགའ་རེ་ཡང་གནང༌། དེ་
ནས་རིམ་བཞིན་མང་ཡུལ་བྱམས་པ་སྤྲིན་གྱི་གཙུག་ལག་ཁང་དུ་་་་
ཕེབས།
རྗེ་རིག་འཛིན་ཆེན་པོས་ཞལ་སློབ་ཆེ་ཕྲ་ཐམས་ཅད་བསྡུས་་་་
ནས་རྗེ་འབྲུག་པ་རིན་པོ་ཆེ་རྒྱལ་ཚབ་ཏུ་མངའ་གསོལ། སྐུ་ཞབས་
འབྲུག་པ་རིན་པོ་ཆེ་ལ་ཐམས་ཅད་ཀྱིས་མོས་གུས་གསོལ་བ་ཐོབ་་་
ཅིག་ཅེས་བཀའ་སློབ་ཡང་ཡང་བསྩལ། འདི་སྐབས་ཞིག་ན་རྗེ་
འབྲུག་པ་སྐུ་ཁམས་ཅུང་ཟད་མ་བདེ་བར་རྗེ་རིག་འཛིན་ཆེན་་་་་་་
པོས་ཚེ་དབང་ཞིག་དང་མཉམ་དུ་རྗེ་ཉིད་ཀྱི་སྐུ་ཚེའི་ཚེ་ལྷག་ཀྱང་
འབུལ་བར་གནང་ནས་ཡུན་རིང་མ་བཞུགས་པར་ཞིང་གཞན་དུ་་
གཤེགས། ས་ཕོ་སྟག་ལོར་འབྲུག་ཆེན་འདི་ཉིད་དངོས་གྲུབ་ཕུག་
ཏུ་བཞུགས་སྐབས་བལ་ཡུལ་མཆོད་རྟེན་ཉམས་གསོ་གྲུབ་ནས་་་་་
རབ་གནས་གནང་བར་ཕེབས་དགོས་ཀྱང་སྐུ་ཁམས་ཅུང་མ་བདེ་་
བས་ཕེབས་མ་ཐུབ། བཞུགས་གནས་དེ་ནས་རབ་གནས་མཛད་
27)



པས་བལ་ཡུལ་མཆོད་རྟེན་དུ་ཉི་མ་ཕྱེད་ཙམ་ཞིག་ལ་བསིར་སྒྲ་་་་་
ཆེན་པོ་དང་བཅས་མེ་ཏོག་གི་ཆར་བབས་པ་དེར་འཁོད་ཀུན་་་་་
གྱིས་བལྟས་པའི་ཚེ་བོད་ཀྱི་འབྲུ་སྙོན་མེད་ལ་གུར་གུམ་གྱིས་ཁ་་་་་
བསྒྱུར་བ་དག་མང་དུ་སྣང་བས། དེར་ཚོགས་པ་ཐམས་ཅད་ཡིད་
ཆེས་དད་པའི་གནས་ལ་བཀོད་པ་སོགས་ཕེབས་བཞུད་གང་་་་་་
འཁེལ་དུ་དད་ཅན་ཡོན་སློབ་མཐའ་དག་འཁོར་བ་མཐའ་ཅན་དུ་
བྱེད་པའི་ཆོས་དང་ཟང་ཟིང་གི་སྦྱིན་པས་འབྲེལ་ཚད་དོན་ལྡན་་་་་
དུ་མཛད་པ་དང་། བཀའ་རྙིང་ཐམས་ཅད་ལ་སྨན་པའི་མཛད་
བཟང་བླ་ན་མེད་པ་སོགས་གཞན་ཕན་རྣམ་དཔྱོད་ཀྱིས་མུ་མེད་་་་
པའི་འགྲོ་བ་རྣམས་སྐྱོང་བཞིན་དགུང་གྲངས་ཞེ་བརྒྱད་ཐོག་སྟེ།
རབ་བྱུང་བཅུ་གསུམ་པའི་ས་མོ་ཕག་ལོར། ཞིང་འདིའི་གདུལ་བྱ་
རེ་ཞིག་རྫོགས་ཏེ་ངོ་མཚར་བའི་ཆོ་འཕྲུལ་དང་བཅས་སྐུ་ཞི་བའི་་་
དབྱིངས་སུ་གཤེགས་སོ། །
རྒྱལ་དབང་འབྲུག་པ་སྐུ་འཕྲེང་བརྒྱད་པ་རྗེ་
མི་ཕམ་ཆོས་ཀྱི་སྣང་བའི་རྣམ་ཐར།
རྒྱལ་དབང་འབྲུག་ཆེན་ཐམས་ཅད་མཁྱེན་པ་སྐུ་འཕྲེང་་་་་་
བརྒྱད་པ་རྗེ་མི་ཕམ་ཆོས་ཀྱི་སྣང་བ་ནི། ཀོང་ཡུལ་བུ་ཆུ་གཏེར་གྱི་
ལྷ་ཁང་དང་ཆུ་ཇོ་བོའི་བར་ཀླུ་སྟེང་ཟེར་བའི་གྲོང་དུ་རིགས་རྒྱལ་་
271



རིགས་ཡབ་ཚེ་དབང་མགོན་པོ་དང༌། ཡུམ་པདྨ་སྐྱིད་མོ་གཉིས་ཀྱི་
སྲས་སུ་རབ་བྱུང་བཅུ་གསུམ་པའི་ས་བྱི་ལོར་ངོ་མཚར་གྱི་ལྟས་སྣ་་
ཚོགས་དང་བཅས་སྐུ་འཁྲུངས། མིང་ལ་བསམ་འཕེལ་ནོར་བུ་
བཏགས། རྗེ་དཔའ་བོའི་དབང་ཕྱུག་མཇལ་ནས་སྐྲ་ཕུད་ཕུལ།
མཚན་ལ་རྒྱལ་དབང་འབྲུག་པ་བཀའ་བརྒྱུད་བསྟན་པའི་རྒྱལ་་་་་
མཚན་འགྱུར་མེད་ཡོངས་གྲུབ་དམ་ཆོས་ཉི་མ་ཞེས་མཚན་གསོལ།
གསང་སྔགས་ཆོས་གླིང་དུ་རྗེ་གོང་མའི་ཁྲི་ལ་མངའ ་ག སོལ།
འབྲུག་སྒར་གཞུང་དང་སྤྲུལ་སྐུ་ཆེ་འབྲིང་རྒྱལ་མཆོག་ཞྭ་དམར་་་་་
ནག །ལྷོ་འབྲུག་སོགས་ནས་ཁྲི་འདོན་འབུལ་བ་བརྟན་བཞུགས་
སོགས་རྒྱ་ཆེར་བྱུང་ཞིང་། སྐྱབས་རྗེ་ཡོངས་འཛིན་རིན་པོ་ཆེ་ནས་
བརྟན་བཞུགས་དང་འཇམ་དཀར་གྱི་རྗེས་གནང་བསྩལ།
ལྷ་ལྡན་དུ་ཕེབས་ནས་རྒྱལ་བ་རིན་པོ་ཆེར་གཙུག་ཕུད་ཕུལ་་་
བས་མཚན་བློ་བཟང་མི་ཕམ་བསྟན་འཛིན་རྣམ་རྒྱལ་དུ་གནང་།
ཀརྨ་པ་བདུད་འདུལ་རྡོ་རྗེ་དང་མཇལ། བདེ་ཆེན་ཆོས་འཁོར་དུ་
སྐྱབས་རྗེ་ཡོངས་འཛིན་རིན་པོ་ཆེ་འཇམ་དཔལ་དཔའ་བོ་ལ་་་་་་
འབྲུག་ལུགས་དབང་ཁྲིད་སོགས་མང་དུ་ཞུས། འཛི་སྒར་རྡོ་རྗེ་
དྲག་པོ་འཕྲིན་ལས་འདུས་པ་རྩལ་གསང་གླིང་དུ་བྱོན་ནས་དེ་ལ་་་
དབང་ལུང་རྒྱ་ཆེར་ཞུས། ཙ་རིར་ཕེབས། ཅིག་ཅར་སྒྲུབ་སྡེར་རྒྱལ་
དབང་གཟིམ་སྤྱིལ་དུ་མཚམས་ལ་བཞུགས་ཏེ་དཔལ་འཁོར་ལོ་་་་་
བདེ་མཆོག་གི་བསྙེན་སྒྲུབ་སོགས་མང་དུ་གནང་ནས་ཁ་བསྐོང་་་་
272



སྦྱིན་བསྲེགས་ཁྲི་བཅུ་གཉིས་མཛད། འཛི་སྒར་བླ་མ་རྡོ་རྗེ་དྲག་པོ་
རྩལ་གྱི་ཞལ་སྔ་ནས་བཀའ་བབས་གུར་དྲག །མེ་ཏྲི་སྙན་བརྒྱུད་
ཆོས་སྐོར་སོགས་ཞུས། དགོངས་འདུས་ལྷ་མང་གི་དབང་བཞི་དང་
ཚེ་དབང་བཅས་ཕར་ཕུལ། ལྕགས་ཁྱི་ལོར་བལ་བོད་སྡེ་གཟར་
ཤིན་ཏུ་ཆེ་བ་བྱུང་། མཚུར་ཕུར་ཀརྨ་པ་སྐུ་རབས་བཅུ་གསུམ་པ་
བདུད་འདུལ་རྡོ་རྗེའི་མདུན་ནས་སྡོམ་རྒྱུན་བྱིན་རླབས་རྨད་བྱུང་
གི་ཁྱད་འཕགས་བཅས་ཀུན་མཁྱེན་སི་ཏུ་རིན་པོ་ཆེ་དང་མཉམ་་་་
དུ་བསྙེན་རྫོགས་སྒྲུབ། མཚན་དཔལ་ལྡན་བསྟན་པའི་ཉིན་བྱེད་
འཆི་མེད་གྲུབ་པའི་ཁྱུ་མཆོག་ཕྲིན་ལས་རྣམ་པར་རྒྱལ་བའི་སྡེ་་་་་
ཞེས་གསོལ། །
དཔའ་བོ་གཙུག་ལག་ཆོས་ཀྱི་རྒྱལ་པོ་ཆེད་ཕེབས་ཀྱི་གསང་་་
སྔགས་ཆོས་གླིང་དུ་ཟླ་བ་གཉིས་ཙམ་ལ་སྒྲུབ་ཐབས་རིན་འབྱུང་་་་
དབང་དགོས་གསུངས་པ་ལྟར་ཕུལ། ༧གོང་ས་འཇམ་དཔལ་རྒྱ་
མཚོའི་བཀའ་བཞིན་མཇལ་བཅར་ཞུས། རྒྱལ་དབང་ཀརྨ་པ་
བདུད་འདུལ་རྡོ་རྗེའི་ཡང་སྲིད་ངོས་འཛིན་རྟགས་དཔྱད་ཞུས་ཏེ་་
མཚན་ལ་དཔལ་ལྡན་རིགས་ཀུན་ལྷུན་གྲུབ་ཐེག་པ་མཆོག་གི་རྡོ་་་
རྗེ་ཕྱོགས་ལས་རྣམ་རྒྱལ་ཀུན་ཏུ་དགའ་བ་རྒྱས་པའི་སྡེ་ཞེས་་་་་་་་
གསོལ།
ལ་དྭགས་ཧེ་མི་དགོན་དུ་ཆིབས་སྒྱུར་མི་རྗེ་རྒྱལ་པོ་བཀའ་་་་
བློན་གྱིས་བསུ་མ་གཟབ་རྒྱས་དང་བཅས་ཧེ་མི་བྱང་ཆུབ་གླིང་དུ་་་
273



ཕེབས། དེ་ཁུལ་གྱི་རྒྱལ་བློན་འཁོར་འབངས་བཅས་རྣམ་དཀར་
དོན་གྱིས་ཚིམས་པར་མཛད། རྒྱལ་སྲས་ཁྲི་འདོན་ལ་སྟོན་འབུལ་
ཞུ་བར་ཕྱག་མཛོད་པ་བཏང་། རིམ་གྱིས་གདན་སར་འབྱོར། རི་
ལུང་ཞིག་གསོ་ཞུ་བའི་འགོ་བཙུགས། ར་ལུང་ནི་འབྲུག་པ་ཡོངས་
རྫོགས་ཀྱི་གདན་ས་མ་མར་གྱུར་པ་དང་རྟེན་གསུམ་ཁྱད་འཕགས་
ཀྱི་གནས་ཆེན་ཡིན་རུང་། རྗེ་ངག་དབང་རྣམ་རྒྱལ་ལྷོ་འབྲུག་ལ་
ཕེབས་ནས་བཟུང་འབྲུག་པ་ཕན་ཚུན་ནས་བདག་སྐྱོང་ལེ་ཤོར་་་་
སོང་རྐྱེན་རིམ་པར་གོག་ཞིག་བྱུང་འདུག་པར། རྗེ་འབྲུག་ཆེན་
གོང་མ་བཀའ་བརྒྱུད་འཕྲིན་ལས་ཤིང་རྟས་འཛིན་སྐྱོང་གནང་་་་་
ནས་སྐུ་འབུམ་དང་རྡོར་སེམས་ལྷ་ཁང་བཅས་ཉམས་གསོ་མཛད་་
སྐབས། ༧རྒྱལ་བ་སྐལ་བཟང་རྒྱ་མཚོ་དང་མི་དབང་བསོད་ནམས་
སྟོབས་རྒྱས་ནས་མཐུན་རྐྱེན་རྒྱུ་ཆ་བཟོ་འོས་སོགས་རྒྱ་ཆེར་གནང་
བ་དེ་དུས་ཀྱི་དཀར་ཆག་ཏུ་གསལ་བ་བཞིན་དང༌། ཕྱིས་སོར་ཡང་
ཐེལ་གཙུག་ལག་ཁང་དང་སྤོས་སྐྱ་ཡང་དགོན་སྟེང་སོགས་གོག་་་་
རལ་ཆེ་བས་བསྟན་འགྲོར་ཕན་ཕྱིར་རང་སྟོབས་དང་བསྟུན་པའི་་
ཞིག་གསོས་མཛད། དེ་བཞིན་འབྲུག་བྱང་ཆུབ་གླིང་ཉམས་གསོ་
ཞུས་ཏེ་རབ་གནས་མཛད།
རྒྱལ་དབང་ཀརྨ་པ་བཅུ་བཞི་པ་ལ་རྗེ་འདི་ཉིད་ཀྱིས་མཁན་་་
པོ་དང་སྐྱབས་རྗེ་སི་ཏུ་པདྨ་ཉིན་བྱེད་ཀྱིས་ལས་སློབ་མཛད་དེ་་་་་
བསྙེན་རྫོགས་ཕུལ་བ་དང༌། ཀརྨ་པ་དང་སི་ཏུ་རྣམ་གཉིས་ལ་
27 4



མགོན་དཀར་རྟག་པའི་རྡོ་རྗེའི་ཚེ་དབང་སོགས་ཕུལ།
རྒྱལ་ཚབ་ཁྲི་ཆེན་གྱི་བཀའ་བཞིན་བསམ་ཡས་དབུ་རྩེ་རིགས་
གསུམ་མེ་སྐྱོན་བྱུང་བ་ཉམས་གསོ་ལ་གཞུང་ས་ནས་ཐུགས་འགན་
ཆེ་བཞེས་གནང་བར་བརྟེན་བསམ་ཡས་སུ་ཕེབས། ལས་བཞིའི་
སྦྱིན་སྲེག་དང་བསང་མཆོད་རི་ཁྲུས་སོགས་རིམ་གྲོ་རྒྱས་པར་གྲུབ།
བསམ་ཡས་ཞིག་གསོའི་སྤྱི་ཁྱབ་ཞབས་པད་བཤད་སྒྲ་བ་སོགས་་་་
ཕེབས་ནས་ཐུགས་མཉེས་མཛད། རིམ་བཞིན་ཐུགས་དམ་བཅད་
རྒྱར་མཛད་པ་ལས་བཞེངས་ཏེ་གསང་སྔགས་ཆོས་གླིང་རྩེ་གྲྭ་ཚང་
གཙང་ཁང་དང་གཟིམ་སྤྱིལ་ཞིག་གསོ་གནང་། ཙ་རིར་བུམ་
གཏེར་བཅུག །ཅིག་ཅར་ཕག་མོའི་མདུན་མཆོད་འབུལ་རྒྱས་པར་
གནང་། ཙ་རིར་རྡོ་རྗེ་རྣལ་འབྱོར་མར་གསེར་གྱི་གདུགས་དང་
རབ་གནས་ཚོགས་འཁོར་རྒྱས་པ་ཕུལ་མཛད་པ་དང་། །
སློབ་མའི་ཚོགས་ཀྱང་རྒྱལ་དབང་ཀརྨ་པ། སྐྱབས་མགོན་སི་
ཏུ། ཁམས་སྤྲུལ། སྡིང་ཆེན་སྤྲུལ་སྐུ། བདེ་ཆོས་ཆོས་མགོན། འཛི་
སྒར་སྤྲུལ་སྐུ། པད་སྤྲུལ། ཨ་རྫོང་སྤྲུལ་སྐུ། ཀླུ་མཁར་ཞབས་དྲུང་།
འབའ་སྤང་སྤྲུལ་སྐུ་སོགས་ཆེ་ཕྲ་དུ་མ་ལ་སྨིན་གྲོལ་གྱི་དབང་ཁྲིད་་
གནང་བ་སོགས་ཀྱི་མཛད་པ་རྗེ་ཉིད་ཀྱི་གསུངས་ལས། ཡང་ཏིག་
དོན་དུ་བསྡུ་ན་ཕྱི་ནང་གཉིས་ཏེ། བླ་མའི་གཟུགས་བརྙན་དུ་
བཅོས་ནས་དཀོར་ལ་སྤྱོད་པ་ནི་ཕྱིའི་རྣམ་ཐར། ཡོན་ཏན་ཡོད་པ་
ཡང་མ་ཡིན་མེད་པ་ཡང་མ་ཡིན་པའི་མཐའ་གཉིས་སུ་བརྗོད་་་་་་
275



དཀའ་བ་ཞིག་ཡོད་པ་ནང་གི་རྣམ་ཐར། སྔོན་གྱི་སྦྱིན་འབྲས་ཕྲན་
བུ་ལས་ཟས་ནོར་འབྲིང་ཙམ་ལོངས་སྤྱད་ཆོག་པ་ཕྱིའི་རྣམ་ཐར་
འདོད་ཆགས་ཞེ་སྡང་གཏི་མུག་ང་རྒྱལ་ཕྲག་དོགས་རྣམས་ཀྱི་ནང་
དུ་རྣམ་ཤེས( འདི་ནས་མ་ཡིག་ལྡེབ་གཅིག་ཆད། རྩོམ་སྒྲིག་
པས)པ་མ་བྱུང་བས་ཞལ་ཆེམས་སོགས་བསྩལ་ནས་ལྕགས་མོ་་་
སྦྲུལ་ལོར་འོད་གསལ་ཆོས་སྐུའི་ཀློང་དུ་སྐུའི་བཀོད་པ་བསྡུས་སོ། །
རྒྱལ་དབང་འབྲུག་པ་སྐུ་འཕྲེང་དགུ་པ་མི་
ཕམ་ཆོས་ཀྱི་རྒྱ་མཚོའི་རྣམ་ཐར།
རྒྱལ་དབང་འབྲུག་ཆེན་ཐམས་ཅད་མཁྱེན་པ་སྐུ་འཕྲེང་དགུ་་
པ་མི་ཕམ་ཆོས་ཀྱི་རྒྱ་མཚོའམ་འཇིགས་མེད་མི་འགྱུར་གྱི་རྣམ་་་་་
ཐར་རྒྱས་པ་རྙེད་མི་འདུག་ཀྱང་རབ་བྱུང་བཅུ་བཞི་པའི་ཆུ་ལུག་་་
ལོར་( ཤིང་སྤྲེལ་? ) སྐུ་འཁྲུངས། ཀརྨ་པ་ཐེག་མཆོག་རྡོ་རྗེ་
སོགས་ཁམས་བོད་ཀྱི་བླ་མ་མང་དུ་བསྟེན། གནས་ཆེན་ཙཱ་རི་
སོགས་སུ་སྐུ་ཚེ་རིལ་པོར་སྒྲུབ་པ་ཁོ་ན་མཛད། ཞིང་འདིར་
གཟུགས་སྐུའི་ཡང་སྲིད་མི་འབྱོན་གསུངས་ཀྱང་། རྒྱལ་དབང་ཀརྨ་
པ་མཁའ་ཁྱབ་རྡོ་རྗེ་དང་ཡོངས་འཛིན་སོགས་ནས་མཆོག་སྤྲུལ་་་་
འབྱོར་དགོས་པའི་གསོལ་འདེབས་ནན་ཞུས་གནང་བ་བཞིན།
མཆོག་སྤྲུལ་ཡུལ་ཕྱོགས་གང་དུ་འབྱོན་མིན་དང་ལོ་དུས་ཡབ་ཚང་
276



བཅས་གསལ་བར་ལུང་བསྟན། ཞལ་ཆེམས་བཀའ་ཤོག་བསྩལ་
མ ཐར། རབ་བྱུང་བཅོ་ལྔ་པའི་ཆུ་ལུག་ལོར་སྐུ་མྱ་ངན་ལས་འདའ་
བར་མཛད་དོ། ། །
རྒྱལ་དབང་འབྲུག་པ་སྐུ་འཕྲེང་བཅུ་པ་མི་
ཕམ་ཆོས་ཀྱི་དབང་པོའི་རྣམ་ཐར།
རྒྱལ་དབང་འབྲུག་ཆེན་སྐུ་ཕྲེང་བཅུ་པ་མི་ཕམ་ཆོས་ཀྱི་་་་་་
དབང་པོའམ། མཚན་གཞན་མི་ཕམ་ཆོས་ཀྱི་ཉིན་བྱེད་འཇིགས་
མེད་འཕྲིན་ལས་རབ་རྒྱས་ཅེས་ཀྱང་གསལ། འདི་ཉིད་ནི་སྐུ་གོང་
མ་མི་ཕམ་ཆོས་ཀྱི་རྒྱ་མཚོ་འདའ་ཁར་བུ་སློབ་གྲྭ་པ་རྣམས་ཀྱིས་་་་
སྤྲུལ་པའི་སྐུ་གང་དུ་འབྱོན་རྒྱུ་བཀའ་ལུང་གནང་དགོས་ཞུས་པར།
རྗེའི་ཞལ་ནས་དུས་སྙིགས་འདིར་སྤྲུལ་སྐུ་འབྱོན་རུང་ཆོས་མཐུན་
གྱི་བྱ་བ་སྒྲུབ་པ་ཤིན་ཏུ་དཀའ་ཞིང༌། དོན་མེད་པའི་བྱ་བའི་
འཁྲུལ་འཁོར་དུ་ཚུད་ལ་ཉེ་བས་སྐབས་འདིར་སྤྲུལ་སྐུ་མི་འབྱོན་་་
གསུང་པར་རྒྱལ་དབང་ཀརྨ་པ་ཐེག་མཆོག་རྡོ་རྗེ་དང༌། རྗེ་དབོན་
མཆོག་སྤྲུལ་རྣམ་གཉིས་ཀྱིས་རྡོ་རྗེའི་གསུང་གིས་བསྐུལ་བར་་་་་་་
བརྟེན་ཞིང་འདིར་སྤྲུལ་སྐུ་འབྱོན་པ་ཞལ་གྱིས་བཞེས་ནས། དྲུང་
འཁོད་ཐམས་ཅད་ངེས་པ་རྙེད་པའི་ལུང་བསྟན་གསལ་བར་
གནང་ཀྱང་། དགུང་ལོ་ཉི་ཤུ་མ་ལོན་པར་འབྲུག་པའི་ཆོས་སྐོར་
277



སོགས་མཐར་ཕྱིན་སྦྱངས་འབྲས་མ་ཐོབ་པར་གསང་བ་བྱས་ན་་་་
དགའ་ཚུལ་དང༌། སོམ་ཉིར་གྱུར་ཚེ་ངོས་ཀྱིས་བྲིས་པའི་བྱ་མ་རྟ་
ཕྱག་རྒྱས་བཏབ་པ་ཡོད་པས་དེ་བཞིན་བླང་དོར་བྱ་དགོས་ཚུལ་་་
གྱི་བཀའ་གནང་བ་ཞབས་འབྲིང་རྣམས་ལ་ངེས་ཤེས་ཀྱི་མཚན་མ་
ཡོད་རུང་། ད་དུང་གལ་ཆེན་ནན་ཏན་གྱིས་གོང་སར་སྐྱབས་
མགོན་ཆེན་པོར་སྙན་འབུལ་ཞུས་པའི་བཀའ་ལན་ལ་བདག་ཅག་་
གི་སྟོན་པའི་རྒྱལ་ཚབ་ཇོ་ཤཱཀ་ཡིད་བཞིན་ནོར་བུའི་སྤྱན་སྔར་་་་་་་
གསེར་བུམ་དཀྲུག་འདོན་བྱུང་བཞིན་འཁྲུལ་མེད་ཡིན་ངེས་དེ་་་་་
ཉིད་འཕྲལ་དུ་སྔ་སྲོལ་བཞིན་མངའ་གསོལ་དགོས་རྒྱུར་བཀའ་་་་
ཕེབས་སྟབས། སྒོ་གང་ཐད་ནས་ལེགས་ཚོགས་ཐམས་ཅད་ཚང་
བས་དེ་འཕྲལ་ངོས་འཛིན་ཞུས་པའི་མཆོག་སྤྲུལ་དེའི་འཁྲུངས་་་་
ཡུལ་ནི། ཁམས་ནང་ཆེན་ཨ་འབུམ་རྒྱུད་དུ་རི་ཆེ་ཟླ་ནང་ཞེས།
རིགས་ནི་མི་ཚེ་རིང་དང་། རུས་ནི་གླིང་དགྲ་ལྷ་རྩེ་རྒྱལ་ལམ་སྨུག་
པོ་གདོང་གི་བརྒྱུད་པ་རྗེ་དབོན་རྡོ་རྗེ་ཚེ་རིང་གི་སྲས་སུ་རབ་བྱུང་
བཅོ་ལྔ་པའི་ཤིང་སྤྲེལ་ལོར་ངོ་མཚར་བའི་ལྟས་དང་བཅས་་་་་་་་་
འཁྲུངས་རུང༌། རྗེ་གོང་མས་གསང་རྒྱ་དགོས་པའི་བཀའ་ཡོད་
པར་བརྟེན་རྒྱལ་དབང་ཀརྨ་པ་ལ་རེ་ཞིག་བར་གནས་ཚུལ་ངེས་་་
གསལ་ཞུ་རྒྱུ་མ་བྱུང་བར་ལུས། སྡེ་དགེ་འཛི་སྒར་དགོན་དུ་གདན་
དྲངས་ནས་མངའ་གསོལ་ཞུས། མངོན་ཤེས་སོགས་ངོ་མཚར་མང་
དུ་གསུངས།
278



དེ་ནས་རྒྱལ་དབང་ཀརྨ་པ་ཁམས་ཕྱོགས་སུ་ཕེབས་པ་དང་་་་
མཉམ་དུ་ཁམས་པ་སྒར་སོགས་སུ་ཕེབས་མཐར་གདན་ས་ཆེན་པོ་
བྱར་གསང་སྔགས་ཆོས་གླིང་བར་ལྷན་དུ་ཕེབས། དེ་སྐབས་སྐུ་
ཡོན་གསན་སྦྱོང་གི་རིགས་རྣམས་ཐུགས་སུ་ཆུད་པ་དང་། བདེ་
ཆོས་ཡོངས་འཛིན་ཤེས་བྱ་ཀུན་མཁྱེན་དང་། ཅོག་གྲྭ་ཆོས་ཀྱི་རྒྱལ་
མཚན་སོགས་དམ་པ་མང་པོ་ལ། དཔལ་ལྡན་འབྲུག་པའི་ཟབ་
ཆོས་ཐུན་མོང་མ་ཡིན་པ་མཐའ་ཡས་པའི་སྨིན་གྲོལ་རྒྱབ་སྐྱོར་་་་་
བཅས་ལེགས་པར་གསན་བསམ་སྒོམ་གསུམ་གྱིས་རིང་པོར་མི་་་་་་
ཐོག་པར་སྤྲོས་བྲལ་གྱི་གནས་ལུགས་མངོན་དུ་གྱུར། གྲུབ་དབང་
ཚོགས་གཉིས་རིན་པོ་ཆེ་ནས་གྲུ་གུ་གསོལ་སྡེར་རི་ཁྲོད་ནས་ཤཱཀྱ་་་
ཤྲཱི་ཛྙཱ་ན་གདན་དྲངས་ཏེ། གདན་ས་ཆེན་པོ་གསང་སྔགས་ཆོས་
གླིང་གི་ཕྱོགས་སུ་བཞུགས་ནས། དཔལ་ལྡན་འབྲུག་པའི་ཆོས་སྐོར་
དང་བཀའ་རྙིང་གི་ཆོས་ཚུལ་ཐམས་ཅད་བུམ་པ་གང་བྱོས་ཀྱི་་་་་་
ཚུལ་དུ་འབྲུག་ཆེན་རིན་པོ་ཆེ་ལ་ཕུལ་གནང་མཛད།
དེ་སྐབས་སུ་གནས་དེར་གར་ཤ །ཁུ་ཤུ། ལ་དྭགས། འབྲུག་པ།
འབྲས་ལྗོངས། དབུས་གཙང་སྟོད་སྨད་ཁམས་ཕྱོགས་སོགས་
མདོར་ན་སྟོད་ཀ་ཤི་མི་རིའི་ས་མཚམས་ནས་སྨད་རྒྱ་ནག་ས་་་་་་་
མཚམས་བར་གྱི་དད་འདུས་པ་རྣམས་ཀྱང་ཆོས་ཀྱིས་ཚིམས་པར་་
མཛད་ནས་དཔལ་འབྲུག་པའི་བསྟན་པ་རིན་པོ་ཆེ་སླར་ཡང་
གསལ་བ་བྱས་སོ། །དེ་ནས་སྐྱེ་འགྲོའི་བདེ་ཐབས་སུ་ཙཱ་རིར་ཆིབས་
27)



བཏེགས། གནས་ཆེན་རྣམས་ལ་མཆོད་སྤྲིན་དང་ཐུགས་སྨོན་
ལེགས་པར་གནང་བཞིན་ཞབས་སྐོར་གནང་སྐབས་ཤིག་ཏུ་རྡོ་ལ་་
ཞབས་རྗེས་གསལ་བ་ཞིག་བྱུང་རུང་ལོག་སྨོན་ཅན་གྱིས་སྒྲོ་བསྐུར་
ཡོང་གསུངས་རྗེ་ཉིད་ཀྱིས་སྦས་པར་གྲགས། གསང་གླིང་ར་ལུང་
གནམ་འབྲུག་བཀྲ་ཤིས་མཐོང་སྨོན་ཁམས་འཛི་སྒར་ཁམས་པ་་་་་
སྒར་སོགས་ཀྱི་གཙོའི་དགོན་མ་ལག་དང་རི་ཁྲོད་གསར་རྙིང་་་་་་
ཐམས་ཅད་གནས་འཁོད་ཀྱི་བླ་གྲྭ་སྒོམ་ཆེན་ཐམས་ཅད་ལ་ཆོས་་་
དང་ཟང་ཟིང་གཉིས་ཐད་ཀྱི་རེ་འདོད་ཡོངས་སུ་བསྐངས། སྐུ་
གསུང་ཐུགས་རྟེན་རྙིང་པར་ཉམས་གསོ་དང་གསར་བཞེངས་་་་་་
སོགས་མཛད་པ་ཤིན་ཏུ་རྒྱས། གོང་ས་བཅུ་གསུམ་པ་རྒྱ་གར་དུ་
བྱོལ་ཕེབས་སྐབས་ར་ལུང་དགོན་དང་བླ་བྲང་ནས་ཞབས་་་་་་
འདེགས་གང་ཐུབ་ཞུས་པས་ཐུགས་དགྱེས་ཏེ་འབྲུག་པ་ཚང་ལ་་་་
བདག་རྐྱེན་ཅི་དགོས་ཀྱི་བཀའ་ཕེབས་པར། དེ་སྐབས་མཚུར་ཕུ་
ཚང་ལ་དབུ་ཉེས་ཡོང་བཟོ་ཐོས་བྱུང་བ་བདེན་ཚེ་དེའི་བསྟན་་་་་
དགོན་ཚང་མར་ཉེ་ཞོ་མེད་པ་མཁྱེན་ཞེས་གསོལ་བ་བཏབས་པ་་་་
བཞིན་དོན་སྨིན་བཀའ་དྲིན་བླ་མེད་དུ་ཐོབ། ཁམས་འཛི་སྒར་
དགོན་ཉམས་གསོ་དང་རྒྱ་ཕིབས་ཀྱི་རྒྱུ་འགྲོ་སོང་ཆེད་དུ་རྒྱ་གུ་གྲྭ་་
ཚང་གཞིས་རྣམས་ཆོས་གཞིའི་སུ་བླང་ཆོག་པ་སྐྱབས་གསོལ་ཞུས་་
བཞིན་སྦྱོར་འཇག་གསོལ་རས་བྱུང༌། དེ་ནས་ར་ལུང་དང་མཚུར་
ཕུ་སོགས་དབུས་གཙང་གི་ཕྱོགས་ཀུན་ལ་དཔལ་ནཱ་རོ་པའི་རྒྱན་་་་
280



དྲུག་སྐུ་ལ་གསོལ་ནས་འགྲོ་བ་མང་པོ་མཐོང་གྲོལ་གྱི་ལམ་ལ་་་་་་་་
བཀོད། །
གཞན་ཡང་ཁམས་འཛི་སྒར་མཆོག་སྤྲུལ་ནས་སྔོན་རྗེས་་་་་་་་
ཐེངས་གཉིས་གདན་དྲངས་ཏེ། ནང་ཆེན་སོགས་ཁམས་ཕྱོགས་ཀྱི་
ཡུལ་གྲུ་སོ་སོའི་རེ་འདོད་བསྐང་ནས་ཡུན་རིང་བཞུགས་དགོས་་་་་
ཚུལ་ཞུ་ནན་ཆེ་བས། དུད་སོལ་ལྷ་མོའི་ཟན་རིལ་གནང་བ་ལས་
འཕྲལ་དུ་ལོག་ཕེབས་ན་བཟང་ཞེས་ཕེབས་པ་དེ་བཞིན་གདན་ས་
ཆེན་པོ་གསང་གླིང་དུ་ཕེབས་རུང་སྐུ་ཁམས་ཅུང་མཉེལ་བའི་ངང་
ནས། སི་ཏུ་རིན་པོ་ཆེ་སོགས་བླ་ཁག་ལ་འབུལ་སྐྱེལ་དང་མཆོད་
འབུལ་སོགས་ཚད་མེད་གནང་བཞིན་བཞུགས་མུར། ད་ནི་ཞིང་
འདིའི་གདུལ་བྱར་གྱུར་པའི་འགྲོ་བ་ནི་དེ་ཙམ་མོ་ཞེས་བཀའ་་་་་
ཕེབས་ནས་དགོངས་པ་ཞིང་གཞན་དུ་གཏད་ཚུལ་བསྟན་པ་ལ་་་་་
འཁོར་སློབ་རྣམས་ཀྱིས་བཞུགས་པར་གསོལ་རུང་ཞལ་གྱིས་མ་་་་་
བཞེས་ཏེ་དགུང་གྲངས་བཞི་བཅུ་ཞེ་དྲུག་ཏུ་ཕེབས་པ་རབ་བྱུང་་་
བཅུ་དྲུག་པའི་ལྕགས་རྟ་ཟླ་བ་བདུན་པའི་ཚེས་བཅུ་གཉིས་ཉིན་་་་
ཕྱག་གཡས་སྡིག་མཛུབ་ནམ་མཁར་འཕྱར་ཞིང་གཡོན་མཉམ་་་་་
བཞག་དཀུར་བརྟེན། སྤྱན་གཉིས་བར་སྣང་ལ་འབུར་ཚུགས་སུ་
གཟིགས་བཞིན་པ་འོད་གསལ་ཆོས་སྐུའི་ཀློང་དུ་ཐིམ་པར་མཛད་་
སྐུ་གདུང་ནི་བདེ་ཆོས་ཡོངས་འཛིན་རིན་པོ་ཆེ་ངག་གི་་་་་་་
281



དབང་པོ་སོགས་ཀྱིས་ཞུགས་འབུལ་མཛད་སྐབས་ཐུགས་ཀྱིས་མེ་་་
མ་བཞེས་པར་བཞུགས་པའི་ནང་དུ་རིང་བསྲེལ་གྱི་ཕུང་པོ་ཡིན་་་་
པ་ལ་རྣམ་པ་སྤྱན་རས་གཟིགས་འཁོར་བ་དོང་སྤྲུག་གི་སྐུ་རང་་་་
བྱོན་གསལ་བར་བཞུགས་པ་ཀུན་གྱི་བསོད་ནམས་བསགས་པའི་་་
རྟེན་དུ་བཞུགས་སོ། །རྗེ་འབྲུག་ཆེན་རིན་པོ་ཆེ་འདི་ཉིད་ཀྱི་ཐུགས་
སྲས་སློབ་བུ་ནི་དེ་སྐབས་ཀྱི་འབྲུག་པའི་བླ་ཆེན་ཁག་དེའི་ཞབས་་་
ལ་མ་ག ཏུག་པ་ནི་ཧ་ལམ་མེད་པའི་གྲུབ་དབང་ཤཱཀྱ་ཤི་སྲས་་་་་་་
འཕགས་མཆོག་འཁྲུལ་ཞིག་པདྨ་ཆོས་རྒྱལ། གདུང་སྲས་འགྱུར་
མེད་སོགས་བྱོན་ནོ། །
རྒྱལ་དབང་འབྲུག་པ་སྐུ་འཕྲེང་བཅུ་གཅིག་པ་
བསྟན་འཛིན་མཁྱེན་རབ་དགེ་ལེགས་
རྒྱ་མཚོའི་རྣམ་ཐར།
རྒྱལ་དབང་འབྲུག་ཆེན་སྐུ་འཕྲེང་བཅུ་གཅིག་པ་བསྟན་་་་་་་
འཛིན་མཁྱེན་རབ་དགེ་ལེགས་རྒྱ་མཚོ་ནི། བོད་རི་བཞིའི་ནང་
ཚན་དབུ་རིའི་ལྷ་ཞོལ་བདེ་སྐྱིད་ཤར་ཞེས་པའི་ཡུལ་དུ་ཡབ་རྟ་་་་་
ནག་ལུང་ཤར་བ་རྡོ་རྗེ་ཚེ་བརྟན་དང༌། དེའི་ལྷ་ལྕམ་ལ་སྲས་དྲུག་
འཁྲུངས་པའི་ཚིགས་ལྔ་པར་རབ་བྱུང་བཅུ་དྲུག་པའི་ལྕགས་ལུག་་
ལོར་སྐུ་བལྟམས། སྐུ་ཆུང་དུས་ནས་ཡབ་ཚང་ཉམས་གུད་ཆེར་
282



སོང་བས་མཐུན་རྐྱེན་ཤིན་ཏུ་དམན་ཡང་། དམ་པ་འདི་ཉིད་
ཉམས་ང་མེད་པར་ཆོས་ཐམས་ཅད་མི་རྟག་པའི་རང་བཞིན་་་་་
དགོངས་མོད་ཀྱང་འཇིག་རྟེན་མཐུན་འཇུག་གི་ཚུལ་ལ་ཡི་གེའི་ཕྱི་
མོ་ནས་བཟུང་རིམ་གྱིས་གསན་བསམ་མཛད་པར་ཤེས་བྱ་ཀུན་་་་
ཐུགས་སུ་ཆུད་པར་མ་ཟད། ཐུགས་སྒམ་ལ་ཚུགས་ཐུབ་པ་སྐབས་
རེར་ལྐོག་གྱུར་ཐམས་ཅད་ལྷུག་པར་དོན་ཁེལ་གསུངས་པ་སོགས་་
ཕལ་གྱི་སྤྱོད་ཡུལ་ལས་འདས་པས་མཁྱེན་ལྡན་ཀུན་གྱིས་འདི་ནི་་་་
སྐྱེས་ཆེན་དམ་པའི་རང་རྟགས་མངའ་བ་ཞིག་འདུག་གོ་ཞེས་་་་་་
གླེང༌། ༧གོང་ས་བཅུ་གསུམ་པ་ལ་བཀའ་ལུང་ཞུས་ཀྱང་མངོན་
གསལ་མ་བྱུང༌། སྲིད་སྐྱོང་ར་སྒྲེང་རིན་པོ་ཆེ་དང་བདེ་ཆོས་ཆོས་
མགོན་བརྒྱད་པ་མཐུ་སྟོ བ ས་ཆོས་ཀྱི་རྒྱ་མཚོའི་གཟིགས་སྣང༌།
དཔལ་སྤུངས་སི་ཏུ་པདྨ་དབང་མཆོག་རྒྱལ་པོ། ཁམས་སྒ་ཉག་
རྟོགས་ལྡན་ཡེ་ཤེས་སྙིང་པོ་བཅས་ནས་ཞོལ་བདེ་ཤར་པའི་སྲས་་་་
ལྕགས་ལུག་ལོ་པ་དེ་འཁྲུལ་མེད་ར་འཕྲོད་ནའང་། འབྲུག་བསྟན་
ཡོངས་ཀྱི་གཙུག་རྒྱན་ལ་སོང་བས་ཁུངས་བཙུན་ཆེད་དུ་འཁྲུལ་་་་
ཞིག་པདྨ་ཆོས་རྒྱལ་དང་སྐུ་གོང་མའི་གདུང་སྲས་རིན་པོ་ཆེ་ངག་་་
དབང་བདེ་ཆེན་འགྱུར་མེད་ལྷན་རྒྱས་དབུ་མཛད་པའི་བླ་སྤྲུལ་་་་
རྟོགས་ལྡན་བརྒྱད་གྲྭ་ནས་སྲུང་མའི་བསྐང་གསོལ་སྔོན་དུ་སོང་བ་
དང་འབྲེལ་བརྟགས་སྒྲིལ་ཞུས་པར་འཁྲུལ་མེད་ཡིན་ལུགས་་་་་་་
ཕེབས། དེ་ལུགས་གོང་སར་སྙན་འབུལ་ཞུས་པས་ཕྱག་དམ་དང་
283



མཇལ་དར་སོགས་སྐུ་གོང་མའི་དུས་ཀྱི་གོ་གནས་འོས་ཁྲི་སོགས་་་་
སྔར་ལམ་བཞིན་གྱི་བདག་རྐྱེན་གནང་བ་དང་། བསྟན་འཛིན་
མཁྱེན་རབ་དགེ་ལེགས་དབང་པོ་ཞེས་པའི་མཚན་གནང་། གཞུང་
རྩེ་ཤོད་ཀྱི་སྐུ་ཚབ་འབྲུག་པའི་བླ་སྤྲུལ་ཆེ་ཕྲ་སྟོད་སྨད་ཀྱི་དགོན་་་་
ཁག་ཞབས་འབངས་ཡོན་སྦྱིན་ཚང་འཛོམས་ཀྱིས་གདན་ས་ཆེན་་་
པོ་གསང་སྔགས་ཆོས་གླིང་དུ་གསེར་ཁྲིར་མངའ་གསོལ་གྱི་མཛད་་
སྒོ་རྒྱས་པར་ཞུས། །
དེ་ནས་བཟུང་བདེ་ཆེན་ཆོས་འཁོར་གྱི་ཞབས་དྲུང་ཆོས་་་་་་
མགོན་སྐུ་ཕྲེང་བརྒྱད་པའི་ཞལ་ནས་རབ་བྱུང་བཞེས་ནས་རིམ་་་་
བཞིན། དཔལ་ལྡན་འབྲུག་པའི་ཕ་ཆོས་སྒྲུབ་ཐབས་སྐོར་ལྔ་དང་།
ཕྲལ་དོགས་ཀྱི་ཆོས་བཞི། རྡོ་རྗེ་འཕྲེང་བ། སྒྲུབ་ཐབས་རྒྱ་མཚོ་
སོགས་ཀྱི་དབང་དང་རྒྱུད་སྡེ་ཁག་གི་སྒྲུབ་ཐབས་དང་མན་ངག་་་་
སྣ་ཚོགས་པ། བཀའ་འབུམ་ཁག་བཅས་ཀྱི་ལུང་གསན། གཞན་
ཡང་སྟག་སྣ་ཏྲེ་བོ་མཆོག་སྤྲུལ་མདུན་ནས་སྙན་དངགས་སུམ་་་་་་་
རྟགས་སྒྲ་ཚད་མ་དང༌། རྫོང་སར་མཁྱེན་བརྩེ་ཆོས་ཀྱི་བློ་གྲོས་
མདུན་ནས་སྙིང་ཐིག་ཡ་བཞི་སོགས་གསར་སྙིང་ཆོས་སྐོར་མང་དུ་
གསན། ཁྱད་པར་འཁྲུལ་ཞིག་རྡོ་རྗེ་འཆང་པདྨ་ཆོས་རྒྱལ་རྩ་བའི་
བླ་མར་བཀུར་ཏེ་གདམས་ངག་བཀའ་བརྒྱ་མ་ལྔ་ཡི་མྱོང་ཁྲིད་་་་་་
ཚིག་ཙམ་མིན་པ་གསན། རྗེ་རས་ཆུང་པར་རྗེ་བཙུན་མི་ལས་ལུང་
བསྟན་གནང་བའི་བྱར་ཕུ་སཱ་ལའི་ནགས་ཀྱི་དགོན་པར་ལོ་གསུམ་
284



ཕྱོགས་གསུམ་གྱི་བཅད་རྒྱ་གནང་བས། ཡི་དམ་ལྷའི་ཞལ་གཟིགས་
ཉམས་རྟོགས་ཀྱི་རྩལ་རྫོགས། རྗེ་བླ་མས་བསྔགས་བརྗོད་གནང་།
གདན་ས་གཙོ་བོ་གསང་གླིང་དུ་གནང་། ཙཱ་རི། ལྷ་ས། གནམ་
འབྲུག །བདེ་ཆེན་ཆོས་འཁོར། སྡོང་པོ་ཆེ། བྱམས་ཆེན་པད་དཀར།
སྔགས་གྲྭ། ལོ་གྲོ། བཀྲ་ཤིས་མཐོང་སྨོན། དྲེའུ་ལྷས། ཞག་སྟག་རྩེ་
སོགས་ལྷོ་དབུས་ཀྱི་དགོན་གནས་མང་པོར་ཕེབས་ཏེ་ཉམས་་་་་་་་་
གསོའི་ཐེབས་རྩ་དང་གང་ལ་གང་དགོས་ཀྱི་དབང་ཆོག་ཡུལ་སྡེ་་་་
སོ་སོར་རེ་འདོད་བཞིན་སྐལ་བ་དང་འཚམས་པའི་སྨིན་གྲོལ་་་་་་་
བསྩལ།
གདན་ས་ར་ལུང་བརྒྱུད་ལ་སྟོད་རྩིབ་རི་རྒོད་ཚང་དུ་འཁྲུལ་་་
ཞིག་པདྨ་ཆོས་རྒྱལ་གྱི་སྐུ་མདུན་དུ་སྔར་མ་གསན་པའི་གདམས་་་
ངག་ཞུ་བར་ཆེད་དུ་ཕེབ་ཅིང་རྟོགས་པའི་བོག་དབྱུང་། ཆིག་
བརྒྱུད་ཀྱི་མན་ངག་ཞལ་ཤེས་ལྷག་མ་མ་ལུས་པ་བུམ་པ་གང་བྱོས་་
ཚུལ་དུ་བཞེས་ཏེ་ཟླ་བ་དྲུག་ཙམ་བཞུགས། རྩིབ་རི། གཉའ་ནམ།
རྟ་སོ་སོགས་ཀྱི་དགོན་སྡེ་དང་། སྟོད་གནས་ཕལ་ཆེར་གནས་
གཟིགས་དང་ཕེབས་གནས་སོ་སོར་དད་འདུས་ཀྱི་འདོད་ཆོས་ཅི་
ཞུས་བསྩལ་ཏེ། སྤུ་རོང་དང་བྱང་ལམ་བརྒྱུད་གདན་སར་ཞབས་
སོར་བཀོད། དེ་ནས་བཟུང་སྔར་རྩོམ་གྱི་མཛད་འཕྲོ་དང་བཅས་
བསྟན་སྲིད་ཀྱི་བྱ་བཞག་ཐམས་ཅད་ལིངས་ཀྱིས་བསྐྱུར་ཏེ། སྐུ་
ཁྲུས་དང་གསོལ་ཇའི་བར་ཡུད་ཙམ་ལས་ཉིན་མཚན་འཁོར་ཡུག་་
285



ཏུ་མཉམ་བཞག་ཕྱག་རྒྱ་ཆེན་པོའི་ངང་དུ་འབྱམས་སུ་ཀླས་པར་་་་་
གྱུར། ཕྱག་རྗེས་དགའ་སྡུག་དང་། བཟང་ངན་གྱི་རེ་དོགས་ཐམས་
ཅད་ཡོངས་སུ་ཟད། ཐ་མལ་པའི་གསུང་སྒོ་འགག །ས་ཕག་དུས་
ཟིང་སྐབས་བདེ་མིན་གྱི་འོ་བརྒྱལ་ཇི་ལྟར་གཟིགས་ཀྱང་འདུས་་་་
བྱས་བདེན་མེད་སྒྱུ་མ་ལྟ་བུ་མངོན་སུམ་རྟོགས་པས། ཕོངས་
སེམས་དང་ཐུགས་འགྱོད་ཀྱི་རྣམ་འགྱུར་ཙམ་ཡང་སྟོན་པ་མ་་་་་
མཐོང་། རྐྱེན་སྣང་ཐམས་ཅད་ཆོས་ཉིད་ཀྱི་རྒྱན་དུ་ཤར། ལྟ་བ་
ཐམས་ཅད་ཐག་གཅིག་ཐོག་ཏུ་བཅད། བསྒོམ་བྱ་ཐམས་ཅད་འོད་
གསལ་ཕྱག་རྒྱ་ཆེན་པོར་འདུ་འབྲལ་མེད་པར་རོ་གཅིག་ཏུ་གྱུར་་་་
ནས། སྤྲོས་པའི་མཐའ་ཐམས་ཅད་ལས་འདས་པས་སྒྲུབ་བརྒྱུད་
གོང་མའི་རྣམ་ཐར་གཙང་མའི་རྗེས་སུ་སྙེགས་པའི་འགྲན་ཟླ་བྲལ་
བའི་འཕགས་ཆེན་དམ་པ་དེ་ཉིད་དགུང་གྲངས་སུམ་ཅུར་ཕེབས་་
པར། རབ་བྱུང་བཅུ་དྲུག་པའི་ལྕགས་བྱི་ཟླ་བ་དྲུག་པར་སྐུ་ཁམས་
བསྟུན་གཟུགས་མངོན་པས་གསོལ་སྨན་ཞབས་རིམ་བརྟན་་་་་་
བཞུགས་སོགས་གང་དྲག་ཞུས། ལྷག་པར་དུ་གོང་མའི་གདུང་སྲས་
རིན་པོ་ཆེས་བསྟན་འགྲོའི་དོན་དུ་བཞུགས་པར་གསོལ་ཡང་་་་
གསུང་ལན་མ་གནང་། གལ་སྲིད་ཞིང་གཞན་དུ་དགོངས་པ་
གཏད་ཟིན་ན་བསྟན་འགྲོའི་མགོན་དུ་ཡང་སྲིད་མྱུར་དུ་འབྱོན་་་་
དགོས་པ་ཞུས་པར། གསུང་གི་ཐ་མ་ལེགས་སོ་གསུང་འཕྲལ་
དགོངས་པ་ཆོས་དབྱིངས་སུ་གཤེགས་སོ། །ངོ་མཚར་བའི་ལྟས་དུ་
286



མ་དང་བཅས་གདན་ས་གསུམ་གྱི་མཁན་ཁག་རྣམས་དང་ཆོས་་་་་
ལུགས་ཁག་སོགས་ནས་མཆོད་འབུལ་དང་གདུང་མཇལ་ཞུས་་་་་
མཐར་ལྷོ་འབྲུག་པའི་དཔག་བསམ་ཁ་ཞེས་པར་བསྲེགས་སྦྱངས་་་
ཞུས་ནས་གདུང་རྟེན་བཅས་ལེགས་པར་བསྒྲུབས་སོ། །
རྒྱལ་དབང་འབྲུག་པ་སྐུ་འཕྲེང་བཅུ་གཉིས་པ་
འཇིགས་མེད་མི་འགྱུར་དབང་གི་
རྡོ་རྗེའི་རྣམ་ཐར།
རྒྱལ་དབང་འབྲུག་ཆེན་སྐུ་འཕྲེང་བཅུ་གཉིས་པ། འཇིགས་
མེད་མི་འགྱུར་དབང་གི་རྡོ་རྗེ་ནི། ཡབ་གཟི་ཆེན་བཻ་རོ་རིན་པོ་ཆེ་
དང་ཡུམ་དཀོན་མཆོག་དཔལ་མོ་གཉིས་ཀྱི་སྲས་སུ་རབ་བྱུང་བཅུ་
དྲུག་པའི་ཆུ་ཡོས་ལོར་གནས་ཆེན་མཚོ་པདྨར་ཟླ་བ་དང་པོའི་་་་་་
ཚེས་བཅུ་ཉིན་སྐུ་འཁྲུངས། དགུང་ལོ་བཞི་ལ་ཕེབས་སྐབས་༧རྒྱལ་
དབང་འབྲུག་ཆེན་ཐམས་ཅད་མཁྱེན་གཟིགས་ཆེན་པོའི་མཚན་་་
བཞེས་གསེར་ཁྲིར་མངའ་གསོལ། སྐྱབས་འབྲུག་ཆེན་གདུང་སྲས་
རིན་པོ་ཆེ་མཆོག་རིགས་བདག་ཏུ་བསྟེན། འབྲུག་ལུགས་ཀྱི་ཆོས་
སྐོར་དབང་དང་གདམས་ངག་ཕལ་ཆེར་གསན། གྲུབ་པའི་དབང་
ཕྱུག་སློབ་དཔོན་གངས་རི་རིན་པོ་ཆེ་དང་། རྒན་མཁྱེན་བརྩེ་རིན་
པོ་ཆེ་ནས་ཀྱང་དབང་ལུང་འཕྲོས་རྣམས་གསན། མཁན་རིན་པོ་
287



ཆེ་ནོར་གཡང་དང་ཀ་ཐོག་གཞིས་ཆེན་དབོན་རིན་པོ་ཆེའི་ཞལ་་་
སྔ་ནས་རིག་གནས་སྐོར་དང་གཞུང་ཆེན་རྣམས་གསན་བསམ་་་་་
མཛད། དགུང་ལོ་བཅུ་གཉིས་བཞེས་སྐབས་ལ་དྭགས་སུ་ཆིབས་
སྒྱུར་གནང་ནས་ལྕགས་སྤྲེལ་ལོར་སྤྲེལ་ཟླའི་དུས་མཆོད་དང་་་་་་་
འབྲལ་བའི་དཔལ་ནཱ་རོ་པའི་སྐུ་རྒྱན་བཞེས། དེར་འཁོད་སྐྱེ་འགྲོ་
རྣམས་མཐོང་གྲོལ་གྱི་ལམ་ལ་བཀོད་པ་སོགས་བསྟན་པ་དང་འགྲོ་
བའི་དོན་ཆེན་པོའི་ཁུར་བཞེས་བཞིན་བཞུགས་པ་ལས་རྣམ་ཐར་
གསལ་པོ་འབྲི་རྒྱུ་མ་རྙེད་ཀྱང་། སྐྱེ་འགྲོ་སྤྱི་དང་ཁྱད་པར་ཤཱཀྱའི་
བསྟན་པ་ཡང་སྒོས་སུ་དོན་བརྒྱུད་སྙིང་པོ་དཔལ་ལྡན་འབྲུག་པ་་་་
དཀའ་བརྒྱུད་ཀྱི་བསྟན་པ་རིན་པོ་ཆེ་མི་ཉམས་གོང་འཕེལ་དང་་་
མི་ནུབ་སྲིད་མཐར་རྒྱས་པའི་ཐུགས་དམ་རླབས་པོ་ཆེ་གེགས་མེད་
འགྲུབ་པའི་སྐུ་ཚེ་ཞབས་པད་རྡོ་རྗེའི་ཆོས་སུ་བརྟན་པའི་སྨོན་་་་་་
འདུན་ཞུ་བ་དང་བཅས་ལོ་རྒྱུས་མདོར་བསྡུས་འདི་ཉིད་འབྲི་
མཚམས་རེ་ཞིག་འཇོག་པ་ལགས་སོ། ། །
མཇུག་བསྡུ་བ། །
དེ་ལྟར་དོན་བརྒྱུད་དཔལ་ལྡན་འབྲུག་པ་རིན་པོ་ཆེའི་བརྒྱུད་
པའི་ལོ་རྒྱུས་མདོར་བསྡུས་གཟིགས་བདེ་ཞིག་བཀོད་ཅིང་ཀློག་པ་་
པོ་དག་གི་སྤྱན་ལམ་དུ་དཔྱད་གཞི་ཙམ་དུ་ཕུལ་བ་ཡིན་ཞིང་།
288



འདིར་བདག་དང་བདག་འདྲའི་གང་ཟག་ཐ་མལ་པ་རྣམས་ལ་་་་
གྲོས་འདེབས་དྲན་བསྐུལ་གྱི་གཏམ་ཕྲན་བུ་ཞུ་བ་ནི། སྤྱིར་རང་
ཅག་ནང་པ་སངས་རྒྱས་པའི་ཆོས་སྒོར་ཞུགས་པ་ཞིག་ཡིན་ཕྱིར་་་
དཀོན་མཆོག་གསུམ་ལ་དད་པ་དང་ཡིད་ཆེས་བརྟན་པོ་ཞིག་ཡོད་
དགོས། དེ་དགོས་ན་ཆོས་ལུགས་ཀྱི་ནང་དོན་ཕྲན་བུ་རེ་གོ་ཤེས་
ཡོད་དགོས། དེ་དགོས་ན་སྔོན་བྱོན་རྒྱ་བོད་ཀྱི་གྲུབ་ཐོབ་གོང་མའི་
རྣམ་ཐར་ལོ་རྒྱུས་ཡིག་རིགས་མཇལ་བ་དང་འདྲི་ཉན་བྱ་དགོས།
དེ་ལྟར་བྱས་ན་ནང་པ་སངས་རྒྱས་པའི་ཆོས་སྒོར་ཞུགས་ཏེ་ཐར་་་
པ་དོན་གཉེར་བྱ་མཁན་ཞིག་བརྩི་ཆོག་སྙམ། གང་ཟེར་ན། དེས་
ཆོས་ལ་དད་པ་ཇེ་ཆེ་རྒྱུ་འབྲས་ལ་ཡིད་ཆེས་ཇེ་ཟབ། བླ་མ་དང་
སངས་རྒྱས་ལ་མོས་གུས་ཇེ་བརྟན་དུ་འགྲོ་ནས་དགེ་སྡིག་བླང་་་་་་
དོར་གྱི་དོན་ཤེས་པར་གྱུར་ཏེ། ཕྱི་མར་ངན་སོང་དུ་མི་སྐྱེ་བ་དང་
ཐར་པའི་ས་བོན་རེ་ཐེབས་ངེས་རེད་སྙམ། ལར་དེང་དུས་སུ་ཆོས་
ལུགས་པ་མང་ཙམ་ཞིག་གིས་སྔོན་བྱོན་གྲུབ་ཐོབ་གོང་མ་རྣམས་་་་
ཀྱི་རྣམ་ཐར་མི་ཤེས་པ་དང་ཤེས་འདོད་མེད་པ་ཐ་ན་དགོས་པ་་་་
མེད་པ་ཞིག་ཏུ་གཟིགས་ནས་རྒྱང་རིང་དུ་འདོར་བ་མ་ཟད། གྲུབ་
མཐའ་སོ་སོའི་སྒྲུབ་མཆོད་ཀྱི་ཕྱག་ལེན་ཙམ་ཡང་སྦྱོང་མི་འདོད་་་་
པར་ཆོས་ལུགས་པའི་གོ་མིང་སྣ་ཚོགས་ལ་བེད་སྤྱོད། ཕྱི་ཚུལ་
མཛེས་འདོད་ཀྱི་ཞྭ་གོས་གསོལ། འགྲན་སེམས་ཆགས་སྡང་གིས་
རང་ཆེའི་དྲིལ་བསྒྲགས་བྱ། བླུན་དད་ཅན་གྱི་འཁོར་སློབ་བཙལ།
289



་་་་་་་་་
གཡོ་སྒྱུ་སྣ་ཚོགས་ཀྱིས་དངུལ་དངོས་ཐོབ་ཐབས་ལ་འབད་
འབུངས་དཀའ་སྒྲུབ་ཀྱི་མཛད་པས་སྐུ་ཚེ་སྟོང་ཟད་དུ་བསྐྱལ་བ་་་་
དང་། མིང་དོན་དང་མི་མཚུངས་པ་འདི་དག་གི་སྐུ་རྗེས་མར་གང་
དུ་སྐྱེ་བ་བཞེས་རྒྱུ་ལ་ཐུགས་བསམ་རེ་བསྐོར་ན་ཁེ་མི་ཆེའམ། དུས་
ཚོད་ཐུང་ཤས་རེ་བཙལ་སྟེ། རྒྱལ་བའི་བཀའ་དང་བླ་མ་གྲུབ་ཐོབ་
གོང་མའི་གསུངས་ཞལ་གདམས་གནད་ལ་འཕིག་པ་སྣ་རེ་གཉིས་་
ཐུགས་ལ་བཞག །རང་སེམས་དང་བསྡུར་ནས་རང་སེམས་འདུལ་
ཐབས་ལ་འབད་ན་མི་ལེགས་སམ། །
ཀུན་སློང་མ་དག་པ་དང་དགོས་ངེས་མིན་པའི་ཁང་ཆེན་ཁ་་་
ཤས་བཞེངས་པ་དང༌། འབྱོར་ལྡན་གྱི་སྐྱེ་བོ་ཕོ་མོ་ལ་སྤྲུལ་སྐུ་དང་
མཁའ་འགྲོ་སོགས་ཀྱི་མིང་དང་གོ་གནས་བཙོང་ནས་དངུལ་སྒོར་་
མང་ཙམ་རག་ཐབས་བྱ་བ་སོགས་ཆོས་བརྒྱད་ཀྱི་འཁོར་ལོར་མགོ་
བོ་འཁོར་བ་ལས། རང་གཞན་ཐམས་ཅད་བདེ་ནས་བདེ་བའི་
ལམ་ལ་དཀྲི་བའི་ཐབས་ལམ་ཉག་གཅིག་སངས་རྒྱས་ཀྱི་བསྟན་པ་
སྤྱི་ལ་ལྷག་བསམ་དག་པས་ཞབས་ཕྱི་རེ་ཞུ་རྒྱུ་ནི་དུས་ནམ་ཡང་་་་
གནད་ཀྱི་དམ་པ་ཡིན་པ་ཐུགས་ལ་ཆུབ་པར་ཞུ། ། །
ད་ནི་འདིར་སྔོན་བྱོན་གྱི་པཎ་གྲུབ་དམ་པའི་ཞལ་གདམས་་་
ལུང་བསྟན་གྱི་ཚིག་ཁ་ཤས་འགོད་པར་བྱ་སྟེ། འཕགས་པ་ཐོགས་
མེད་ཀྱིས་རིགས་ཆད་ཀྱི་མཚན་ཉིད་གསུང་བ་འདི་ལྟར། འཁོར་
བའི་སྐྱོན་རྣམས་མཐོང་ཡང་སྐྱོ་བ་ཅུང་ཟད་མེད། །སངས་རྒྱས་
290



ཡོན་ཏན་ཐོས་ཀྱང་དད་པ་ཅུང་ཟད་མེད། ཁྲེལ་མེད་ངོ་ཚ་མེད་
ཅིང་སྙིང་རྗེ་ཅུང་ཟད་མེད། །སྡིག་པ་ལྷག་པར་སྤྱོད་ལ་འགྱོད་པ་
ཅུང་ཟད་མེད། །མེད་དྲུག་འཛོམས་ལ་སངས་རྒྱས་སྐལ་བ་མེད། །
ཅེས་དང་། ཡང་ཆོས་རྒྱལ་སྲོང་བཙན་གྱི་ལུང་བསྟན་ལས། བཙུན་
པ་ལ་ལ་ཆོས་གོས་ཙམ་འཛིན་ཞིང་། །བསླབ་པ་ཉམས་ཤིང་ཚུལ་
འཆོས་བྱེད་པ་དང་། །དད་རྫས་ལོངས་སྤྱོད་བྱས་ནས་རང་གཞན་
བསླུ། །རང་གིས་རང་ཉིད་ངན་སོང་གནས་སུ་ཁྲིད། །ལ་ལ་དགེ་
འདུན་དཀོར་འབ ག་ངན་སོང་འགྲོ། འགའ་ཞིག་སྔགས་བཙུན་ཟེ་
ནས་ཁྱིམ་ཐབས་བྱེད། ལ་ལ་བཙུན་གཟུགས་ཚུལ་གྱིས་ཁེ་བོག་
བྱེད། ཆ་ལུགས་བཟང་པོས་ཆོས་སྐུ་རྫུན་ཆོས་བྱེད། ཀྱེ་མ་ཀྱེ་ཧུད་
སངས་རྒྱས་བསྟན་པ་ལ། བསྟེན་ནས་རང་ཉིད་ངན་འགྲོར་ལྟུང་
བར་བྱེད། དེ་འདྲའི་བཅོས་མ་བབ་བཅོལ་མང་དུ་བྱུང༌། སངས་
རྒྱས་བསྟན་པ་རིམ་གྱིས་འཇིགས་པར་འགྱུར། ད་ནི་རིང་པོར་མི་
ཐོགས་དེ་དག་འབྱུང་། ཅེས་གསུངས་སོ། ། །
ཡང་བདག་རང་རྒྱུད་ལ་མ་བརྟགས་པའི་ཧམ་གཏམ་ཚིག་ཁ་
ཤས་ཞུ་ན། ནང་པའི་གྲུབ་མཐའ་ཁག་གི་ནང་དུ་བཅུ་ཕྲག་རིག་པ་
ལ་སློབ་གཉེར་བྱས་འབྲས་ཆེ་ཆུང་ལ་མ་ལྟོས་པ་རེ་ཐོབ་སྐབས། ང་
ལས་མཁས་པ་སུ་ཡང་མེད། རང་ཕྱོགས་ཀྱི་གྲུབ་མཐའ་འདི་ལས་
ཁྱད་པར་དུ་འཕགས་པ་གཞན་གྱི་གྲུབ་མཐའ་ཁག་ལ་མེད་་་་་་་་
དགོངས་ནས་སྐུ་སྟོད་སྦོས་ཏེ་དབུ་ནམ་མཁར་བཏེགས། སྤྱན་བར་
291



སྣང་ལ་གཟིགས། གསུང་ལན་ཡང་ལེགས་པོ་མི་སྟེར་མཁན་ཡོད་
པ་མཐོང་ཐོས་བྱུང་། འོན་ཀྱང་། ནང་པ་སངས་རྒྱས་པའི་ཆོས་
མདོ་སྔགས་གཉིས་ལ་ང་རྒྱལ་ཆེ་དགོས། མོས་གུས་ཆུང་དགོས།
ཕྱོགས་རིས་ཆེ་དགོས། དག་སྣང་ཆུང་དགོས་གསུངས་པའི་ཚིག་
གཅིག་ཀྱང་བསླབ་རྒྱུ་མེད་པ་འདྲ་བས་འདིར་མདོ་རྒྱུད་ཀྱི་ལུང་་་་
ཉུང་ཉུང་འདྲེན་ན། ལག་ན་མེ་ཏོག་གི་མདོར། སེམས་ཅན་ལ་ལར་
དེ་བཞིན་གཤེགས་པའི་གཟུགས་སྟོན་ནོ། །སེམས་ཅན་ལ་ལར་
ལྷས་ལུས་སྣང་བས་འདུལ་ལོ། །སེམས་ཅན་ལ་ལར་སྐྱེས་པའི་
གཟུགས་ཀྱིས་འདུལ་ལོ། །སེམས་ཅན་ལ་ལར་བུད་མེད་ཀྱི་
གཟུགས་སུ་མཐོང་བས་འདུལ་ལོ། །ལ་ལར་ལུས་ཆེན་པོས་འདུལ།
ལ་ལར་ལུས་ཆུང་ངུས་འདུལ་ལོ། །ཞེས་སོགས་གསུངས་སོ། །
མི་གཡོ་ག ཏུམ་པོའི་རྒྱུད་ལས། གང་དག་གང་གིས་གཟུགས་
ཀྱིས་ནི། །སེམས་ཅན་གདུལ་བར་དེ་ཉིད་འཇུག །དེང་སང་དེ་ཉིད་
ཚུལ་གྱིས་ནི། །འཇིག་རྟེན་དོན་མཛད་ང་གནས་སོ། །འགའ་ཞིག་
སངས་གྲུབ་ཐོབ་སྤྲུལ། །ལ་ལར་ཆོས་དང་དགེ་འདུན་ཏེ། །ལ་ལར་
ཡི་དྭགས་ལ་ལར་ཕྱུགས། །ལ་ལར་དམྱལ་བའི་གཟུགས་ཅན་ནོ། །
ལ་ལར་ལྷ་དང་ལྷ་མ་ཡིན། །ལ་ལར་མི་ཡི་གཟུགས་ཅན་ནོ། །ལ་
ལར་བསྟན་པའི་གཟུགས་ཅན་ནོ། །སྣ་ཚོགས་གཟུགས་ཅན་ཐེ་
ཚོམ་མེད། །ང་ནི་སྐྱེས་པ་བུད་མེད་དང་། །མ་ནིང་གཟུགས་སུ་ལ་
ལར་རོ། །ལ་ལར་ཆགས་ཅན་ལ་ལར་སྡང་། །ལ་ལར་རྨོངས་ཤིང་
292



ལ་ལར་གཙང་། །ལ་ལར་མི་གཙང་གཟུགས་སུ་དང་། །སེམས་ཅན་
གཟུགས་ཀྱིས་བདག་གནས་སོ། །ཞེས་གསུངས་སོ། ། །
དེ་ལྟ་བུ་རེ་ཐུགས་ལ་བཟུང་ནས་དག་སྣང་ཕྱོགས་མེད་རེ་་་་་
སྦྱངས་ན་ཐམས་ཅད་མཐུན་པ་དང་བདེ་བ་འབྱུང་ཞིང་རང་ཅག་
སངས་རྒྱས་ཀྱི་སར་བགྲོད་པར་ལམ་ཐག་ཇེ་ཉེ་རེ་མི་འགྱུར་རམ།
ལར་རྒན་པོའི་བཅོས་གཏམ་ལྟ་བུ་ཁ་ཤས་འབྲི་རྒྱུ་ཡོད་འདུག་་་་
ཀྱང་རང་སྐྱོན་ལྟ་བའི་མེ་ལོང་མེད་པར་གཞན་སྐྱོན་འཚོལ་བའི་་་
ཐུར་མར་འགྱུར་དོགས་དང༌། ཁྱད་པར་དུ་བདག་རང་ངོས་ནས་
ཕན་སེམས་བཅང་བ་ལ་གོ་ལོག་ཐེབས་ནས་གཞན་གྱི་སེམས་རྒྱུད་
འཁྲུགས་ན་ཉེས་པ་བསགས་པའི་རྒྱུར་འགྲོ་བས་མཚམས་འཇོག་་་
རྒྱུ་ཡིན། །
དགེ་འདིས་མ་གྱུར་འགྲོ་བ་ཀུན། །ས་ལམ་ཡོན་ཏན་རབ་
རྫོགས་ནས། །བླ་མ་སྐུ་བཞིའི་དབང་ཕྱུག་ཆེའི། །གོ་འཕང་ཐོབ་
པའི་རྒྱུ་རུ་སྨོན། ། །
དཔལ་འབྲུག་པའི་གྲལ་མཐར་སྐྱེས་པའི་པད་དཀར་སྤྲུལ་་་་་
མིང་འཛིན་པ་མི་ཕམ་ཚེ་དབང་མཆོག་གྲུབ་ཕྱོགས་ལས་རྣམ་རྒྱལ་
ལམ་གསང་མིང་རིག་འཛིན་ཁྲག་འཐུང་རྡོ་རྗེ་ཞེས་ཐ་ཤལ་སྨྱོན་་་་་
པ་དེས་བྲིས་པ་དགེ་ལེགས་འཕེལ།། །།
293



མཇུག་གཏམ།
མཆོག་སྤྲུལ་ཐུབ་བསྟན་ཚེ་རིང་མཆོག་ནི་མཁས་གྲུབ་གཉིས་་
དང་ལྡན་པའི་སྐྱེས་བུ་ཁྱད་པར་ཅན་ངོ་མཚར་རྣམ་ཐར་དང་།
ཁྱད་འཕགས་ཀྱི་མི་གཤིས། འགྲན་ཟླ་བྲལ་བའི་སྐུའི་ཡོན་ཏན་ལ་
ཕྲན་རང་རིང་མོ་ཉིད་ནས་བཅོས་མིན་གྱི་དད་གུས་ཡོད། དུས་
ཡུན་མི་ཐུང་བར་ཁོང་དང་ལས་ཁུངས་གཅིག་གི་ཁོངས་མི་གྱུར་་་
ཏེ་འགྲོགས་འདྲིས་ཉེ་བཅར་གྱི་གོ་སྐབས་བཟང་པོ་བྱུང་ན་ཡང་།
རང་ཉིད་ཀྱི་འབད་པ་དང་བརྩོན་ལེན་གྱི་བསོད་ནམས་ཞན་་་་་་
སྟབས་ཐོབ་འོས་ཀྱི་སྐལ་བཟང་མང་པོ་སྟོང་ཟད་དུ་ཤོར་བ་ལ་ད་་
ལྟ་བསམ་གྱིན་ཡིད་ཕམ་གྱི་གནས་སུ་གྱུར།
ཅུང་ཟད་བློ་བདེ་འཕེལ་འོས་ཤིག་ལ་དམ་པ་འདི་ཉིད་སྐུ་་་་་
འཚོ་བཞུགས་སྐབས། སྐུ་ཚེགས་འོ་བརྒྱལ་ལ་མ་ལྟོས་པར་ཐུགས་
འབད་ཆེན་པོས་མཛད་པའི་བརྩམས་ཆོས། དོན་བརྒྱུད་འབྲུག་
པ་བཀའ་བརྒྱུད་ཀྱི་ཆོས་འབྱུང་འདི་ཉིད་ལྗགས་རྩོམ་ཡོངས་སུ་་་་
གྲུབ་རྗེས། ཕྲན་ལ་རྩིས་འཕྲུལ་ཐོག་ཕབས་དགོས་པའི་གསུང་
གནང་བ་ལྟར། ཕྲན་ཉིད་ལས་བྲེལ་ཆེ་བ་དང་འབད་བརྩོན་
ཞན་པ། ཡོན་ཚད་དམའ་བ་སོགས་ལ་བརྟེན་འདི་བཞིན་སྒྲུབ་
294



པར་རྔོ་ཐོགས་མིན་མ་ངེས་ཞུས་པར། ཁྱོད་ཀྱིས་མང་ཉུང་ལ་མ་
ལྟོས་པར་ཉིན་བཞིན་ཅུང་ཟད་རེ་བསྡུས་ནས་བསགས་ན་ཐུབ་ས་
གཅིག་ཡིན་པས་མི་རིང་བར་འགྲུབ་ངེས་གསུངས་པའི་དབུགས་་་
དབྱུང་དང་ནན་སྐུལ་གནང་བ་དང་ལེན་ཞུས་ཤིང༌། རང་ནུས་
འཇོན་ཚད་ཀྱིས་སྒྲུབ་འགོ་ཚུགས། ཡུན་རིང་མ་འགོར་བར་ཁོང་
གི་སྙུན་གཞི་ལྕི་རུ་ཕྱིན་ཏེ་སྨན་ཁང་དུ་བཞུགས་དགོས་བྱུང་་་་་་་་
སྐབས་ཕྲན་སྙུན་འདྲིར་བཅར་བ་ན། ཁོང་གིས་ཁྱོད་ཀྱིས་ཡི་གེ་དེ་
རྩིས་འཕྲུལ་དུ་བཀོད་པ་དང༌། ཡི་གེ་དེ་དཔར་ཐབས་བྱས་ནས་
འབྲུག་པ་བཀའ་བརྒྱུད་ཀྱི་དགོན་པ་སོ་སོར་དེབ་རེ་འབུལ་རོགས་
ཞེས་འདའ་ཁའི་ཞལ་ཆེམས་སུ་གནང་བྱུང་བས། ཕྲན་རང་ཉིད་
ལྟ་བུའི་མི་ཆུང་ལ་དོན་ཆེན་གྱི་འགན་ཁྲི་ལྕི་མོའི་ཡིད་ཆེས་ཆེན་པོ་
གནང་བྱུང་སྙམ་པའི་སེམས་འགུལ་དང་སེམས་ངལ་ཆེན་པོ་བྱུང་།
འོན་ཀྱང་ཁོང་ཉིད་ཀྱི་ཐུགས་བསྐྱེད་ཟབ་མོའི་འཕྲིན་ལས་ཀྱི་་་་་་
འཇུག་པ་ཡོངས་སུ་འགྲུབ་པར་ཁོང་དང་མཆོག་གསུམ་གྱི་བདེན་་
མཐུས་བྱ་བ་འདི་ལེགས་འགྲུབ་འོང་བའི་ཡིད་ཆེས་དང་སེམས་་་་
ཤུགས་ཀྱང་བརྟན་པོར་སྐྱེས། དེ་ནས་བཟུང་རྩིས་འཕྲུལ་དུ་ཕབ་
པ་དང༌། ཞུ་དག་གཏོང་བ། ཁོང་གི་རྣམ་ཐར་འདྲི་རྩད། དཔེ་
ཆའི་དཔར་ཡོན་སོགས་ལ་བརྩོན་ནས་ལོ་གཅིག་ཙམ་གྱི་དུས་ཡུན་
ནང་གེགས་མེད་ལེགས་འགྲུབ་བྱུང་བར་བློ་བདེ་དགའ་སྤྲོ་ཆེན་པོ་
བྱུང་། །
295



འདིར་ཆེད་དུ་དཔེ་ཆ་འདི་དཔར་སྐྲུན་གྱི་བརྒྱུད་རིམ་ཁྲོད་་་་
རོགས་སྐྱོར་དང་ཐུགས་ཁུར་ལྷུག་པོར་གནང་མཁན་ཀྲུང་གོའི་་་་་་
བོད་རིག་པ་དཔེ་སྐྲུན་ཁང་དང་། དཀར་མཛེས་ཁུལ་མི་
དམངས་སྲིད་གཞུང༌། དཀར་མཛེས་ཁུལ་སྲིད་གྲོས། དཀར་
མཛེས་ཁུལ་ནང་བསྟན་མཐུན་ཚོགས་སོགས་ཀྱི་འབྲེལ་ཡོད་དབུ་་་
ཁྲིད་རྣམ་པ་དང༌། མཁྱེན་དཔྱོད་ཡངས་པའི་དམ་པ་རྣམས་ལ་
སྙིང་ནས་བཀའ་དྲིན་ཆེ་ཡང་ཡང་ཞུའོ།།
ཞེས་ལྷ་ལུང་འཆི་མེད་རྡོ་རྗེས་དར་རྩེ་མདོ་ནས་
༢༠༠༦ལོའི་ཟླ་ ༡༡ པའི་ཚེས་༨ ཉིན་ལ་
བྲིས་པ་དགེའོ།།
296



དཔེ་སྒྲིག་འགན་འཁུར་པ། ཚངས་པོ།
ཞུ་དག་འགན་འཁུར་པ། འཆི་མེད་རྡོ་རྗེ།
༄༅། །འབྲུག་པ་བཀའ་བརྒྱུད་ཀྱི་ལོ་རྒྱུས་
མདོར་བསྡུས།
ཐུབ་བསྟན་ཚེ་རིང་གིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
སན་ཧོ་གྲོང་ཁྱེར་ཤིན་ཡེ་པར་འདེབས་ཚད་ཡོད་ཀུང་སིས་པར་བཏབ།
སྤྱི་ལོ་༢༠༠༧ལོའི་ཟླ་༡༢ པར་པར་གཞི་དང་པོ་བསྒྲིགས།
སྤྱི་ལོ་༢༠༠༧ལོའི་ཟླ་༡༢ པར་པར་ཐེངས་དང་པོ་བཏབ།
ISBN 978 - 7 - 80057 - 97] .. ../3 • 41
རིན་གོང་སྒོར། 18. 00



赛征襲擊,賢變多吉
责任编辑:聪博
责任校对:其美多吉
图书在版编目(CIP)数据
藏传佛教珠巴嘎举传承史:藏文/士登泽仁著·
——北京:中国藏学出版社,2007.12
ISBN 978-7-80057-971-4
I. 藏...11. 土..III. 密宗 - 佛经 - 研究 - 藏语 IV. B946.6
| 中国版本图书馆(IP数据守核字(2007)第178569号
战传佛教是需要。
藏传佛教珠巴嘎举传承史
(藏文)
土登泽仁著
中国藏学出版社出版发行
河欣跃印刷有限公司印刷
开本: 850x1168 132
印张:10) 印数:2000册
| 2007年12月第1版
| 2007年12月第1次印制
ISBN 978—7—80057-971-4B-41
定价:18:00元



责任编辑:
聪博
责任校对:其美多吉
CCCCCCCCCCCCDDDDDDDDDDDDDD)
Minimonomin



《
དཔ་སྒྲིག་འགན་ཁུར་པ། །ཚངས་པ། ཞུ་དག་འགན་ཁུར་པ། འཆི་མེད་རྡོ་རྗེ་
༄༅།།འབྲུག་པ་བཀའ་བརྒྱུད་ཀྱི་ལོ་རྒྱུས།
ISBN 978-7-80057-971-4
ཀྲུང་གོའི་བོད་རིག་པ་དཔེ་སྐྲུན་ཁང་
9l78780057974l>
E\: 18.00 Oc
